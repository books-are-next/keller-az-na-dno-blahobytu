<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Potřeby, konzum a&nbsp;příroda">
    <meta name="apple-mobile-web-app-capable" content="yes">
    <title>Potřeby, konzum a&nbsp;příroda</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./az_na_dno_blahobytu_008.html">
    <link rel="next" href="./az_na_dno_blahobytu_010.html">
    <meta name="nb-order" content="5">
    <link rel="self" href="az_na_dno_blahobytu_009.html">
    <meta name="nb-identifier" content="keller-az-na-dno-blahobytu-1ec90b5">
    <meta name="nb-role" content="chapter">
  </head>
  <body data-nb-words="6844" data-nb-chars="46625" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="az_na_dno_blahobytu_006.html">Předmluva ke druhému vydání</a></li>
        <li><a href="az_na_dno_blahobytu_007.html">Úvod: Zplodiny blahobytu</a></li>
        <li><a href="az_na_dno_blahobytu_008.html">Trh, ekonomický růst a&nbsp;příroda</a>
          <ol class="headings-toc">
            <li><a href="az_na_dno_blahobytu_008.html#iluze-růstu">Iluze růstu</a></li>
            <li><a href="az_na_dno_blahobytu_008.html#růst-anebo-kolaps">Růst, anebo kolaps</a></li>
            <li><a href="az_na_dno_blahobytu_008.html#růst-achudoba">Růst a&nbsp;chudoba</a></li>
            <li><a href="az_na_dno_blahobytu_008.html#ekonomický-růst-atřetí-svět">Ekonomický růst a&nbsp;třetí svět</a></li>
            <li><a href="az_na_dno_blahobytu_008.html#ekonomický-růst-adevastace-přírody">Ekonomický růst a&nbsp;devastace přírody</a></li>
            <li><a href="az_na_dno_blahobytu_008.html#vedlejší-důsledky-ekonomického-růstu">Vedlejší důsledky ekonomického růstu</a></li>
          </ol>
        </li>
        <li><a href="az_na_dno_blahobytu_009.html">Potřeby, konzum a&nbsp;příroda</a>
          <ol class="headings-toc">
            <li><a href="az_na_dno_blahobytu_009.html#potřeby-přirozené-apotřeby-vynucené">Potřeby přirozené a&nbsp;potřeby vynucené</a></li>
            <li><a href="az_na_dno_blahobytu_009.html#potřeby-trhu">Potřeby trhu</a></li>
            <li><a href="az_na_dno_blahobytu_009.html#konzum-jako-azyl">Konzum jako azyl</a></li>
            <li><a href="az_na_dno_blahobytu_009.html#automobil-jako-droga">Automobil jako droga</a></li>
            <li><a href="az_na_dno_blahobytu_009.html#potřeby-politického-režimu">Potřeby politického režimu</a></li>
            <li><a href="az_na_dno_blahobytu_009.html#konzum-vpařeništi">Konzum v&nbsp;pařeništi</a></li>
            <li><a href="az_na_dno_blahobytu_009.html#případ-mcdonalds">Případ McDonald’s</a></li>
          </ol>
        </li>
        <li><a href="az_na_dno_blahobytu_010.html">Politická moc a&nbsp;příroda</a>
          <ol class="headings-toc">
            <li><a href="az_na_dno_blahobytu_010.html#kontraproduktivita-národních-států">Kontraproduktivita národních států</a></li>
            <li><a href="az_na_dno_blahobytu_010.html#masová-demokracie-apříroda">Masová demokracie a&nbsp;příroda</a></li>
            <li><a href="az_na_dno_blahobytu_010.html#profesionálové-politiky-apolitičtí-analfabeti">Profesionálové politiky a&nbsp;političtí analfabeti</a></li>
            <li><a href="az_na_dno_blahobytu_010.html#šance-přírody-vsoupeření-politických-stran">Šance přírody v&nbsp;soupeření politických stran</a></li>
            <li><a href="az_na_dno_blahobytu_010.html#všechny-strany-jsou-konzervativní">Všechny strany jsou konzervativní</a></li>
            <li><a href="az_na_dno_blahobytu_010.html#televize-jako-symbol-pasivní-demokracie">Televize jako symbol pasivní demokracie</a></li>
          </ol>
        </li>
        <li><a href="az_na_dno_blahobytu_011.html">Reálný socialismus jako přírodní pohroma a&nbsp;krize státu blahobytu</a>
          <ol class="headings-toc">
            <li><a href="az_na_dno_blahobytu_011.html#kapitalismus-versus-socialismus">Kapitalismus versus socialismus:</a></li>
            <li><a href="az_na_dno_blahobytu_011.html#peníze-aúřad">Peníze a&nbsp;úřad</a></li>
            <li><a href="az_na_dno_blahobytu_011.html#devastace-páchnoucí-adevastace-voňavá">Devastace páchnoucí a&nbsp;devastace voňavá</a></li>
          </ol>
        </li>
        <li><a href="az_na_dno_blahobytu_012.html">Zablokované řešení: Společnost v&nbsp;hypnóze</a></li>
        <li><a href="az_na_dno_blahobytu_013.html">Výzva k&nbsp;přežití: Decentralizace</a>
          <ol class="headings-toc">
            <li><a href="az_na_dno_blahobytu_013.html#neviditelná-ruka-konzumu">Neviditelná ruka konzumu</a></li>
            <li><a href="az_na_dno_blahobytu_013.html#decentralizace-podle-přírody">Decentralizace podle přírody</a></li>
            <li><a href="az_na_dno_blahobytu_013.html#raději-život-než-blahobyt">Raději život než blahobyt</a></li>
          </ol>
        </li>
        <li><a href="az_na_dno_blahobytu_014.html">Místo doslovu</a></li>
        <li><a href="az_na_dno_blahobytu_015.html">Shrnutí</a></li>
        <li><a href="az_na_dno_blahobytu_016.html">Literatura</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./az_na_dno_blahobytu_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="25"><span class="idea" data-nb-ref-number="1" id="idea1" data-nb-words="4" data-nb-chars="25">Potřeby, konzum a&nbsp;příroda</span></h1>
        <p class="chunk" data-nb-ref-number="2" data-nb-words="88" data-nb-chars="605"><span class="idea" data-nb-ref-number="2" id="idea2" data-nb-words="88" data-nb-chars="605">Když roku 1972 na&nbsp;Stockholmské konferenci o&nbsp;životním prostředí indická ministerská předsedkyně Indíra Gándhíová prohlásila bídu existující v&nbsp;zemích třetího světa za&nbsp;největší světové ekologické znečištění, mohli si&nbsp;praví viníci blížící se&nbsp;ekologické katastrofy alespoň na&nbsp;chvíli oddechnout, neboť pozornost byla alespoň zatím odvrácena jiným směrem. Teprve o&nbsp;dvacet let později na&nbsp;ekologickém summitu v&nbsp;Rio de&nbsp;Janeiru uvedl malajsijský ministerský předseda věci opět na&nbsp;správnou míru. Upozornil na&nbsp;to, že&nbsp;i&nbsp;kdyby 90&nbsp;% méně zámožných obyvatel planety vymřelo hladem, skutečné znečištění klesne pouze o&nbsp;10&nbsp;%.</span></p>
        <h2 id="potřeby-přirozené-apotřeby-vynucené" class="chunk" data-nb-ref-number="3" data-nb-words="5" data-nb-chars="36"><span class="idea" data-nb-ref-number="3" id="idea3" data-nb-words="5" data-nb-chars="36">Potřeby přirozené a&nbsp;potřeby vynucené</span></h2>
        <p class="chunk" data-nb-ref-number="4" data-nb-words="110" data-nb-chars="703"><span class="idea" data-nb-ref-number="4" id="idea4" data-nb-words="110" data-nb-chars="703">Na&nbsp;první a&nbsp;velice povrchní pohled by&nbsp;se&nbsp;mohlo zdát, že&nbsp;dnešní výroba a&nbsp;dnešní konzum jsou nutné, protože se&nbsp;vyrábí a&nbsp;konzumuje to, co&nbsp;lidé potřebují. Pokud by&nbsp;tomu tak skutečně bylo, byla by&nbsp;ekologická katastrofa bohužel neodvratná. Naštěstí tomu tak není. Že&nbsp;je&nbsp;tomu jinak, napadne nás, jakmile se&nbsp;zamyslíme nad tím, proč průměrný Američan spotřebuje 1,7krát více energie než Němec a&nbsp;dokonce 2,5násobek spotřeby průměrného Japonce. Potřebuje skutečně denně, měsíčně i&nbsp;ročně nechávat za&nbsp;sebou tak objemné haldy degradovaného odpadu? Spíše se&nbsp;zdá, že&nbsp;lidé potřebují právě tolik, nač zrovna mají. Právě podle tohoto kritéria dělí Alan Durning dnešních zhruba 5 miliard obyvatel zeměkoule do&nbsp;tří kategorií:</span></p>
        <p class="chunk" data-nb-ref-number="5" data-nb-words="106" data-nb-chars="740"><span class="idea" data-nb-ref-number="5" id="idea5" data-nb-words="106" data-nb-chars="740">a) Nadměrní konzumenti. Tato miliarda lidí potřebuje jezdit co&nbsp;nejvíce a&nbsp;co nejrychleji autem, často potřebuje používat letadlo, někteří nutně potřebují letadla soukromá stejně tak jako soukromé jachty či&nbsp;ponorky. Všichni potřebují jíst hodně masa. Této skupině vévodí bezkonkurenčně obyvatelé Spojených států a&nbsp;Kanady, kteří každý den zkonzumují výrobky získané z&nbsp;kvanta surovin odpovídajícího jejich vlastní váze. Tito lidé zřejmě potřebují, aby na&nbsp;každého z&nbsp;nich připadlo osmkrát až&nbsp;devětkrát tolik škodlivých emisí, než kolik připadá na&nbsp;průměrného obyvatele naší planety. Roku 1988 nezbytně potřebovali, aby na&nbsp;každých 1&nbsp;000 obyvatel připadlo 572 (USA) nebo alespoň 446 (SRN) osobních automobilů. Letos jich už&nbsp;potřebují přirozeně více.</span></p>
        <p class="chunk" data-nb-ref-number="6" data-nb-words="61" data-nb-chars="403"><span class="idea" data-nb-ref-number="6" id="idea6" data-nb-words="61" data-nb-chars="403">b) Za&nbsp;každým z&nbsp;těchto nadměrných konzumentů se&nbsp;pěšky plahočí jedna osoba z&nbsp;přibližně miliardy marginálních. Tito lidé mají stále bezmasou dietu, jejíž součástí je&nbsp;i&nbsp;více či&nbsp;méně kontaminovaná voda. Neprodukují téměř odpady, neboť nemají z&nbsp;čeho. Jejich hlavní potřeba se&nbsp;redukuje na&nbsp;přání nezařadit se&nbsp;mezi oněch 60 milionů nešťastníků, které každým rokem demografové odepisují z&nbsp;důvodů trvalé podvýživy.</span></p>
        <p class="chunk" data-nb-ref-number="7" data-nb-words="33" data-nb-chars="214"><span class="idea" data-nb-ref-number="7" id="idea7" data-nb-words="33" data-nb-chars="214">Jinak jsou si&nbsp;ovšem tito lidé ve&nbsp;všem naprosto rovni se&nbsp;svými spoluobčany z&nbsp;kategorie a. Popírat to&nbsp;by&nbsp;znamenalo zpochybňovat hodnoty pokroku a&nbsp;humanity, o&nbsp;kterých dokáží velice vzletně hovořit nadměrní konzumenti.</span></p>
        <p class="chunk" data-nb-ref-number="8" data-nb-words="68" data-nb-chars="449"><span class="idea" data-nb-ref-number="8" id="idea8" data-nb-words="68" data-nb-chars="449">c) Zbylé tři miliardy žijí víceméně obstojně. Jezdí převážně ve­řejnou dopravou anebo na&nbsp;kole, jedí pravidelně jídlo z&nbsp;obilovin, zeleniny a&nbsp;trochu masa, pijí vodu, která jim není dodávána v&nbsp;lahvích ani v&nbsp;plechovkách, a&nbsp;většinu odpadů dokáží sami recyklovat. Tito lidé stojí dnes v&nbsp;centru zájmu velkých firem, které se&nbsp;je&nbsp;svojí reklamou snaží přesvědčit, aby ve&nbsp;jménu ekonomického pokroku přejali životní styl nadměrných konzumentů (Korten 1991:180).</span></p>
        <p class="chunk" data-nb-ref-number="9" data-nb-words="145" data-nb-chars="960"><span class="idea" data-nb-ref-number="9" id="idea9" data-nb-words="145" data-nb-chars="960">Je&nbsp;tedy zřejmé, že&nbsp;lidé, i&nbsp;když jsou si&nbsp;přirozeně naprosto rovni, mají až&nbsp;nepřirozeně různé potřeby. Je&nbsp;to&nbsp;způsobeno tím, že&nbsp;konzum je&nbsp;jen zdánlivě záležitostí individuální. Jeho charakter je&nbsp;určen charakterem společnosti, v&nbsp;níž konzument svých statků a&nbsp;služeb užívá. Velká část dnes již nutného konzumu v&nbsp;zemích, které jsme si&nbsp;zvykli považovat za&nbsp;vyspělé, je&nbsp;vynucena důsledky té&nbsp;úrovně konzumu, která v&nbsp;zemi existuje. Lidé ve&nbsp;vyspělých zemích byli ve&nbsp;značné míře zbaveni možnosti uspokojovat své základní potřeby způsobem, který jim v&nbsp;minulosti umožňovala příroda. Zničení přírody v&nbsp;důsledku ekonomického růstu vedlo k&nbsp;tomu, že&nbsp;obyvatelé vyspělých zemí mohou stále menší část svých přirozených potřeb uspokojovat jiným než nepřirozeným a&nbsp;umělým způsobem. V&nbsp;těchto zemích vzniká řada potřeb, které se&nbsp;staly potřebami pouze v&nbsp;důsledku ekonomického růstu. Jsou to&nbsp;potřeby ekonomickým růstem lidem vnucené. Lze je&nbsp;rozdělit do&nbsp;několika druhů (Hoogendijk 1991:56):</span></p>
        <p class="chunk" data-nb-ref-number="10" data-nb-words="67" data-nb-chars="416"><span class="idea" data-nb-ref-number="10" id="idea10" data-nb-words="67" data-nb-chars="416">a) Potřeby kompenzující minulé ztráty. Patří sem například ty&nbsp;umělé bazény a&nbsp;plovárny, které vznikají v&nbsp;důsledku toho, že&nbsp;v&nbsp;řekách se&nbsp;už&nbsp;koupat nedá, stejně tak jako hřiště, vně kterých je&nbsp;pohyb vinou automobilů již příliš nebezpečný. Patří sem rekreační zařízení budovaná pro ty, kdo jsou po&nbsp;zbytek roku nuceni žít ve&nbsp;městech. Patrně sem budou brzy patřit také zařízení dávkující nezávadnou vodu a&nbsp;nezávadný vzduch.</span></p>
        <p class="chunk" data-nb-ref-number="11" data-nb-words="54" data-nb-chars="426"><span class="idea" data-nb-ref-number="11" id="idea11" data-nb-words="54" data-nb-chars="426">b) Potřeby vyvolané nutností nápravy napáchaných škod. Druhou stranou blahobytu se&nbsp;stala rostoucí potřeba čisticích zařízení, úpraven vody, lapačů plynů, potřeba rekultivace, obnovy zničených lesů apod. Jedná se&nbsp;o&nbsp;oblast ekoindustrie, jejíž velké perspektivy jsou nejpádnějším důkazem krachu jedné civilizace. Brzy se&nbsp;zde mohou objevit nové položky napravující například různá nedopatření dnešních genetických experimentátorů.</span></p>
        <p class="chunk" data-nb-ref-number="12" data-nb-words="59" data-nb-chars="410"><span class="idea" data-nb-ref-number="12" id="idea12" data-nb-words="59" data-nb-chars="410">c) Potřeby vytvořené minulým rozvojem. Jedná se&nbsp;např. o&nbsp;potřeby vytváření nových pracovních příležitostí pro ty, kdo ztratili své uplatnění v&nbsp;důsledku zavádění automatizace. Společnost, která tuto potřebu nepociťuje, riskuje, že&nbsp;brzy bude potřebovat silnější policii a&nbsp;snad i&nbsp;větší armádu. Patří sem též stále rostoucí potřeby transportu v&nbsp;důsledku separace funkcí, které dříve byly vykonávány na&nbsp;tomtéž místě.</span></p>
        <p class="chunk" data-nb-ref-number="13" data-nb-words="64" data-nb-chars="451"><span class="idea" data-nb-ref-number="13" id="idea13" data-nb-words="64" data-nb-chars="451">Všechny vzpomenuté potřeby ve&nbsp;skutečnosti úroveň života příliš nezvyšují. Musí však být soustavně a&nbsp;s&nbsp;velkými výdaji naplňovány, nemá-li úroveň života v&nbsp;zemích s&nbsp;narušenou přírodou dramaticky poklesnout. Tyto potřeby se&nbsp;stávají právě tak nezbytnými jako berle pro člověka, který se&nbsp;sám zchromil. Lidé zkrátka potřebují řadu nových věcí jednoduše proto, že&nbsp;již přestaly existovat podmínky, ve&nbsp;kterých mohli své potřeby uspokojovat jednodušším způsobem.</span></p>
        <p class="chunk" data-nb-ref-number="14" data-nb-words="54" data-nb-chars="334"><span class="idea" data-nb-ref-number="14" id="idea14" data-nb-words="54" data-nb-chars="334">Často se&nbsp;argumentuje tím, že&nbsp;ekonomický růst ve&nbsp;svých důsledcích údajně zvyšuje počet voleb, mezi nimiž se&nbsp;mohou lidé rozhodovat. Zapomíná se&nbsp;přitom na&nbsp;to, že&nbsp;tento růst jim zároveň některé volby definitivně znemožňuje. Může jít o&nbsp;naprosté banality, například o&nbsp;možnost jít se&nbsp;v&nbsp;létě bez vážného ohrožení zdraví opalovat k&nbsp;čisté vodě.</span></p>
        <p class="chunk" data-nb-ref-number="15" data-nb-words="126" data-nb-chars="829"><span class="idea" data-nb-ref-number="15" id="idea15" data-nb-words="126" data-nb-chars="829">Řada nových nutností se&nbsp;stává lidskými potřebami teprve druhotně. V&nbsp;prvé řadě jsou to&nbsp;totiž potřeby systému. Obrovská mašinerie ekonomického růstu spotřebuje většinu energie a&nbsp;surovin, které jí&nbsp;procházejí, pouze k&nbsp;tomu, aby se&nbsp;udržela v&nbsp;chodu. Celý systém je&nbsp;přitom stále méně účinný, musí užívat stále více zdrojů (a produkovat odpovídající znečištění), aby realizoval stále spornější výstupy. Zatímco celková produkce Spojených států v&nbsp;letech 1946–1970 stoupla o&nbsp;120&nbsp;%, míra znečištění prostředí se&nbsp;za&nbsp;stejnou dobu zvýšila o&nbsp;700&nbsp;%. Státy reálného socialismu velice brzy dohnaly a&nbsp;předehnaly Západ v&nbsp;umění, jak z&nbsp;maxima vstupů vytěžit minimum potřebných výstupů a&nbsp;rozdíl rozprášit do&nbsp;ovzduší a&nbsp;vypustit do&nbsp;řek. V&nbsp;principu se&nbsp;však oba systémy, alespoň z&nbsp;hlediska nepřirozeného zatěžování přírody, odlišovaly spíše jen v&nbsp;kvantitě.</span></p>
        <h2 id="potřeby-trhu" class="chunk" data-nb-ref-number="16" data-nb-words="2" data-nb-chars="12"><span class="idea" data-nb-ref-number="16" id="idea16" data-nb-words="2" data-nb-chars="12">Potřeby trhu</span></h2>
        <p class="chunk" data-nb-ref-number="17" data-nb-words="129" data-nb-chars="883"><span class="idea" data-nb-ref-number="17" id="idea17" data-nb-words="129" data-nb-chars="883">Mnohé z&nbsp;potřeb, které lidé bez ohledu na&nbsp;aktuální stupeň devastace přírody považují za&nbsp;své vlastní potřeby, jsou ve&nbsp;skutečnosti potřebami trhu, respektive potřebami jednotlivých firem na&nbsp;trhu soupeřících. Aby mohli producenti s&nbsp;úspěchem prodávat své zboží, musí toto zboží někdo spotřebovat. Pokud tomu tak není, existují dvě možnosti. Buďto producent zkrachuje, anebo se&nbsp;mu&nbsp;podaří přesvědčit dostatečný počet zákazníků o&nbsp;tom, že&nbsp;jeho výrobky ve&nbsp;skutečnosti neodkladně potřebují. Proto bývá na&nbsp;trhu nejúspěšnější ta&nbsp;výrobní aktivita, která uspokojuje potřeby, jež sama budí. Činit lidi uměle neuspokojenými je&nbsp;úlohou reklamy. Reklamní slogany jim sugerují, že&nbsp;zvýšení odbytu nejnovějšího pracího prostředku není ani tak v&nbsp;zájmu firmy, která prací prášky vyrábí, jako spíše v&nbsp;nejvlastnějším zájmu řadových hospodyněk, pro které již prací šlágr minulé sezóny není přece jen dost dobrý.</span></p>
        <p class="chunk" data-nb-ref-number="18" data-nb-words="101" data-nb-chars="720"><span class="idea" data-nb-ref-number="18" id="idea18" data-nb-words="101" data-nb-chars="720">Je&nbsp;zvláštní, kolik teoretického úsilí ekonomů a&nbsp;kolik exaktnosti ekonomických matematiků spolu se&nbsp;sofistikovaností jejich počítačových programů je&nbsp;zapotřebí k&nbsp;tomu, aby se&nbsp;výstupem celého snažení nakonec stala stupidní reklama. Jen ve&nbsp;Velké Británii vzrostly výdaje na&nbsp;reklamu v&nbsp;letech 1950–1986 více než pětinásobně (ve srovnatelných údajích) a&nbsp;zadlužení konzumentů, poslušně respektujících pokyny reklam, dosáhlo roku 1988 již 17&nbsp;% jejich celkových příjmů. Před televizorem, tedy masmédiem, které zásobuje populaci reklamami nejvydatněji, prosedí průměrný Brit denně tři a&nbsp;tři čtvrtě hodiny, zatímco v&nbsp;roce 1955, kdy ekonomický růst nebyl ještě tak pokročilý, věnoval průměrný Brit televizi pouze asi dvě hodiny denně.</span></p>
        <p class="chunk" data-nb-ref-number="19" data-nb-words="52" data-nb-chars="357"><span class="idea" data-nb-ref-number="19" id="idea19" data-nb-words="52" data-nb-chars="357">Německé televizní stanice vysílají denně celkem 456 minut reklamy. Podniky, propagující na&nbsp;obrazovkách německých konzumentů své výrobky nebo služby, vynaložily za&nbsp;rok 1991 na&nbsp;reklamu pět miliard marek. Reklamy na&nbsp;cukrovinky, bonbony a&nbsp;dorty se&nbsp;v&nbsp;rychlém sledu střídají s&nbsp;reklamami na&nbsp;zubní pasty chránící chrup před zhoubným vlivem nadměrné konzumace cukru.</span></p>
        <p class="chunk" data-nb-ref-number="20" data-nb-words="154" data-nb-chars="1072"><span class="idea" data-nb-ref-number="20" id="idea20" data-nb-words="154" data-nb-chars="1072">Cíle reklamy jsou náročné. Musí přesvědčit nadměrné konzumenty, kterým v&nbsp;podstatě nic nechybí, že&nbsp;každým dnem přicházejí o&nbsp;spoustu zcela nezbytných věcí, bez nichž se&nbsp;již déle opravdu nemohou obejít. Přitom průměrný obyvatel kterékoli vyspělé země dnes jí, pije a&nbsp;obléká se&nbsp;přibližně stejně jako počátkem padesátých let. Inovace vynucené konkurencí však výrazně změnily technologii výroby statků i&nbsp;poskytování služeb. Strava se&nbsp;vyrábí pomocí pesticidů, šaty obsahují více umělých vláken a&nbsp;jsou prány v&nbsp;syntetických pracích prostředcích, pivo a&nbsp;cola se&nbsp;dodávají v&nbsp;plechovkách, automobily jsou těžší a&nbsp;výkonnější. Úkolem reklamy je&nbsp;přesvědčit konzumenta, že&nbsp;právě tyto změny bytostně potřeboval. Protože čistě rozumově jsou uvedené konzumní proměny stěží obhajitelné, apeluje se&nbsp;především na&nbsp;smysly. Nový výrobek je&nbsp;pokaždé jemnější, hebčí, voňavější a&nbsp;zářivější, než byl ten minulý. Pochopitelně také lépe chutná. Tyto smyslové vjemy, související s&nbsp;nižšími úrovněmi nervové soustavy, mají vyvážit tu&nbsp;nepříjemnou okolnost, že&nbsp;nový výrobek je&nbsp;zároveň zpravidla o&nbsp;něco dražší.</span></p>
        <p class="chunk" data-nb-ref-number="21" data-nb-words="125" data-nb-chars="846"><span class="idea" data-nb-ref-number="21" id="idea21" data-nb-words="125" data-nb-chars="846">Výsledkem je, že&nbsp;dnes průměrný Američan konzumuje zhruba tolik jako dvacet Číňanů. Pokud by&nbsp;tato skutečnost měla svědčit o&nbsp;tom, že&nbsp;lidské potřeby jsou bez hranic a&nbsp;čekají jen na&nbsp;své naplnění konzumem, stěží bychom vysvětlili, proč je&nbsp;tedy zapotřebí tolika reklam a&nbsp;proč výdaje na&nbsp;ně&nbsp;musí tak příkře stoupat. Vysoký konzum Američanů je&nbsp;způsoben tím, že&nbsp;konkurence nutí výrobce obměňovat jejich výrobky co&nbsp;nejrychleji. Protože provozní kapitál musí růst, zákazníci musí kupovat. Jinými slovy: nutnost peněz si&nbsp;vynucuje výrobu, nutnost výroby prodej a&nbsp;nutnost prodeje nakupování. Protože základní potřeby skutečně nejsou neomezené, je&nbsp;součástí výroby v&nbsp;podmínkách trhu plánované zastarávání výrobků. Výsledkem je, že&nbsp;ve&nbsp;vyspělých zemích není celková produkce závislá na&nbsp;počtu obyvatel, ale na&nbsp;potřebách institucí, které organizují produkci a&nbsp;konzum.</span></p>
        <p class="chunk" data-nb-ref-number="22" data-nb-words="48" data-nb-chars="342"><span class="idea" data-nb-ref-number="22" id="idea22" data-nb-words="48" data-nb-chars="342">Konkurence, která je&nbsp;nepochybně motorem výroby, se&nbsp;zároveň stává kontraproduktivní. Vynucuje si&nbsp;rychlou destrukci výrobků i&nbsp;strojů a&nbsp;vytváří stále nové potřeby na&nbsp;straně populace. Trh se&nbsp;v&nbsp;této záležitosti ostatně nemusí příliš vnucovat. Sociální charakter obyvatelstva vyspělých zemí tvoří přímo ideální terén pro tvorbu stále nových potřeb.</span></p>
        <h2 id="konzum-jako-azyl" class="chunk" data-nb-ref-number="23" data-nb-words="3" data-nb-chars="16"><span class="idea" data-nb-ref-number="23" id="idea23" data-nb-words="3" data-nb-chars="16">Konzum jako azyl</span></h2>
        <p class="chunk" data-nb-ref-number="24" data-nb-words="172" data-nb-chars="1183"><span class="idea" data-nb-ref-number="24" id="idea24" data-nb-words="172" data-nb-chars="1183">V&nbsp;jedné ze&nbsp;svých posledních prací vyjádřil Erich Fromm rozhořčení a&nbsp;zklamání nad tím, že&nbsp;typický člověk moderní společnosti se&nbsp;stará především o&nbsp;to „mít“ a&nbsp;mnohem méně touží po&nbsp;tom autenticky „být“. Fromm kritizuje konzumní mentalitu, podle níž lidé sami sebe posuzují v&nbsp;prvé řadě v&nbsp;závislosti na&nbsp;tom, jakými spotřebními statky se&nbsp;dokázali obklopit. Fromm konstatuje, že&nbsp;konzumování je&nbsp;snad nejdůležitější formou vlastnění v&nbsp;průmyslových společnostech. Jejich mentalita nutí lidi, aby konzumovali stále více, protože to, co&nbsp;již jednou spotřebovali, je&nbsp;přestává uspokojovat. Pomíjivé užívání konzumních statků a&nbsp;jejich brzká výměna za&nbsp;statky nové vytváří bezvýchodný koloběh spotřebního nakupování. Je&nbsp;jen logické, že&nbsp;sebevyšší výroba a&nbsp;sebetrvalejší ekonomický růst nemohou v&nbsp;těchto podmínkách definitivně uspokojit nikoho. Vzniká typ „homo consumens“, který vyžaduje stálý růst produkce, protože bytostně lpí na&nbsp;stálém růstu osobní spotřeby, v&nbsp;jejíchž kategoriích definuje sám sebe i&nbsp;druhé lidi. S&nbsp;Frommovým popisem situace nelze nesouhlasit. Zároveň je&nbsp;však nutno upozornit, že&nbsp;by&nbsp;bylo velmi podivné, pokud by&nbsp;se&nbsp;běžný člověk v&nbsp;podmínkách moderní společnosti choval jiným způsobem.</span></p>
        <p class="chunk" data-nb-ref-number="25" data-nb-words="92" data-nb-chars="665"><span class="idea" data-nb-ref-number="25" id="idea25" data-nb-words="92" data-nb-chars="665">V&nbsp;nejvyspělejších zemích dnes již zpravidla více než čtyři pětiny obyvatelstva v&nbsp;produktivním věku tvoří zaměstnanci státních či&nbsp;soukromých firem. Je&nbsp;to&nbsp;situace naprosto odlišná od&nbsp;všeho, co&nbsp;zde bylo v&nbsp;minulosti. Moderní společnost vznikla právě tím, že&nbsp;lidé byli vytrženi ze&nbsp;svých přirozených komunitních vztahů a&nbsp;jejich život ztratil bezprostřední kontakt s&nbsp;rytmem přírody. Není zapotřebí minulost nikterak idealizovat. Přítomnost však dokázala nabídnout pro velkou část lidí pouze příliš velké a&nbsp;sociálně nepřehledné organizace podřizující celý život produktivního člověka svému umělému rytmu, který sleduje cíle, jež zaměstnanci sami neformulují ani nekorigují.</span></p>
        <p class="chunk" data-nb-ref-number="26" data-nb-words="93" data-nb-chars="702"><span class="idea" data-nb-ref-number="26" id="idea26" data-nb-words="93" data-nb-chars="702">Prostředí organizací se&nbsp;vyznačuje vysokou mírou odosobněnosti, jejich chod je&nbsp;podřízen neosobní logice předpisů a&nbsp;norem, které z&nbsp;jednotlivců všech úrovní hierarchie činí pouze lehce zaměnitelné vykonavatele vysoce formalizovaných pokynů. Jednotlivec (dokonce ani ten, který zastává v&nbsp;organizaci vyšší funkce) nekontroluje chod mašinerie. Ten se&nbsp;odvíjí mimo jeho vůli a&nbsp;bez ohledu na&nbsp;jeho soukromá přání. Neopakovatelnost osudů a&nbsp;pocitů jednotlivců je&nbsp;pro organizaci zcela irelevantní, efektivita fungování celku je&nbsp;založena právě na&nbsp;naprosté osobní indiferentnosti. Pocity hlubokého odcizení, které prožívají jednotlivé částečky organizovaného soukolí, jsou v&nbsp;této situaci spíše pravidlem než výjimkou.</span></p>
        <p class="chunk" data-nb-ref-number="27" data-nb-words="79" data-nb-chars="559"><span class="idea" data-nb-ref-number="27" id="idea27" data-nb-words="79" data-nb-chars="559">Naproti tomu osobní soukromý konzum umožňuje lidem žít ve&nbsp;světě, který ve&nbsp;všem velice pečlivě respektuje právě jejich lidské rozměry. Konzumní zboží všeho druhu vytváří útulnou skutečnost, která je&nbsp;přesně šita na&nbsp;rozměry zákazníka. Zatímco svět velkých organizací odrazuje svou nepřehledností a&nbsp;s&nbsp;ní spojenou cizotou, svět konzumu naopak v&nbsp;každém ohledu respektuje právě ta&nbsp;měřítka, která také konzument pokládá za&nbsp;přirozená. Může proto sloužit jako ten nejpřirozenější útulek ve&nbsp;světě, který svojí předimenzovaností naopak nemůže zúčastněným nenahánět hrůzu.</span></p>
        <p class="chunk" data-nb-ref-number="28" data-nb-words="124" data-nb-chars="829"><span class="idea" data-nb-ref-number="28" id="idea28" data-nb-words="124" data-nb-chars="829">Fromm má&nbsp;nesporně pravdu, když popisuje počínání nenasytných konzumentů obklopujících se&nbsp;stále novými a&nbsp;novými věcmi. Má&nbsp;pravdu, když na&nbsp;příkladu vlastníka nového vozu popisuje pocit triumfu, jenž zažívá ten, komu se&nbsp;poštěstilo nový předmět ovládnout. Počíná si&nbsp;však nerealisticky, když přesvědčuje čtenáře, aby se&nbsp;povznesli nad marnivé usilování o&nbsp;to mít a&nbsp;dali přednost mnohem hlubšímu postoji být. Lidé nepreferují první z&nbsp;postojů proto, že&nbsp;by&nbsp;byli pouze špatní, hamižní a&nbsp;malicherní. Mají ke&nbsp;svému postoji velice dobré důvody, i&nbsp;když si&nbsp;je&nbsp;nemusí vůbec uvědomovat. Svět, ve&nbsp;kterém je&nbsp;jim dáno žít, je&nbsp;prostě nutí získávat pod kontrolu konzumní statky, chtějí-li kontrolovat alespoň něco. Ekonomika i&nbsp;politika moderní společnosti fungují způsobem, který jim dokáže poskytnout nanejvýš jen těkavou iluzi jakékoli jiné kontroly.</span></p>
        <p class="chunk" data-nb-ref-number="29" data-nb-words="101" data-nb-chars="727"><span class="idea" data-nb-ref-number="29" id="idea29" data-nb-words="101" data-nb-chars="727">Rituály konzumního chování jsou rituály bezbranných a&nbsp;zranitelných lidí, kteří se&nbsp;snaží vybudovat z&nbsp;cetek přinesených ze&nbsp;supermarketů alespoň jakousi ochranu před světem velkých organizací a&nbsp;velké politiky, hledícím s&nbsp;obludným a&nbsp;urážlivým nezájmem kamsi skrze a&nbsp;mimo ně. Filozofové mohou moralizovat, jak dlouho chtějí. Pokud bude mít svět lidí centralizovanou a&nbsp;megalomanskou podobu nerespektující přirozené lidské rozměry, nemůže nikdo očekávat, že&nbsp;lidé svoji obrannou reakci změní. Nechtějí nic jiného, než vymanit se&nbsp;alespoň částečně zpod všudypřítomné kontroly ekonomických a&nbsp;politických mechanismů, a&nbsp;nenalézají přitom jiný prostor než ten, který jim umožňuje jejich miniaturní svět konzumu se&nbsp;svými tak lidskými rozměry.</span></p>
        <p class="chunk" data-nb-ref-number="30" data-nb-words="46" data-nb-chars="355"><span class="idea" data-nb-ref-number="30" id="idea30" data-nb-words="46" data-nb-chars="355">Je&nbsp;to&nbsp;pochopitelně do&nbsp;značné míry útočiště iluzorní, neboť konzumní chování ještě více posiluje moc tržních mechanismů i&nbsp;mechanismů, jimiž disponuje centralizovaná politická moc. Z&nbsp;hlediska běžného konzumenta však širší souvislosti nejsou příliš relevantní a&nbsp;sledování vzdálenějších důsledků vlastního jednání nebylo nikdy silnou stránkou lidského rozumu.</span></p>
        <p class="chunk" data-nb-ref-number="31" data-nb-words="139" data-nb-chars="984"><span class="idea" data-nb-ref-number="31" id="idea31" data-nb-words="139" data-nb-chars="984">Moderní svět velkých organizací je&nbsp;do&nbsp;značné míry anonymní. V&nbsp;centralizované politice je&nbsp;zaměnitelný každý, protože systém je&nbsp;tvořen soustavou funkcí obsazovanou v&nbsp;principu bez ohledu na&nbsp;neopakovatelné osobní kvality dočasných držitelů. Tím důležitější je, aby v&nbsp;azylu soukromí mohl každý co&nbsp;nejplněji vyjádřit právě svoji zvláštnost. Konzumní zboží vyráběné sériově příliš neusnadňuje jednotlivcům jejich touhu vyjádřit svoji zvláštnost, neopakovatelnost a&nbsp;nezaměnitelnost. Ti, kdo si&nbsp;nemohou dovolit exkluzivní zboží vyrobené podle individuálního přání, mají v&nbsp;podstatě jedinou možnost&nbsp;– snažit se&nbsp;mít stále co&nbsp;nejvíce věcí nových, tedy takových, které druzí zatím ještě nemají. Jestliže jsou tržní výrobci nuceni vyrábět stále nové věci, nemají-li být vytlačeni z&nbsp;trhu, konzumenti jsou nuceni stále nové věci kupovat, nemají-li ohrozit svůj sociální status a&nbsp;mají-li si&nbsp;v&nbsp;moři masovosti uchovat alespoň zdání originálnosti a&nbsp;jedinečnosti pomocí něčeho, co&nbsp;tu&nbsp;ještě zaručeně nebylo.</span></p>
        <p class="chunk" data-nb-ref-number="32" data-nb-words="98" data-nb-chars="719"><span class="idea" data-nb-ref-number="32" id="idea32" data-nb-words="98" data-nb-chars="719">Potřebu domáckého bezpečí i&nbsp;potřebu zakotvení vlastní individua­lity naplňují četné rituály konzumu. David Riesman v&nbsp;jedné ze&nbsp;svých studií popisuje životní dráhu průměrného Američana, při které jsou rituály přechodu, obvyklé v&nbsp;tzv. primitivních společnostech, vyznačeny přechodem ke&nbsp;spotřebě nového konzumního zboží. Od&nbsp;elektrického holicího strojku pro dospívajícího jinocha, přes první motocykl či&nbsp;automobil a&nbsp;později pračku a&nbsp;mrazničku pro nový manželský pár vyjadřují koupené věci to, co&nbsp;bylo v&nbsp;nevyvinutých společnostech vyjadřováno kolektivními obřady celé komunity. Podobně by&nbsp;bylo možno vzpomenout konzumní doprovod rituálů úcty či&nbsp;ještě lépe rituálů oslavných, v&nbsp;nichž dominantní úlohu hrají nově koupené věci.</span></p>
        <p class="chunk" data-nb-ref-number="33" data-nb-words="56" data-nb-chars="413"><span class="idea" data-nb-ref-number="33" id="idea33" data-nb-words="56" data-nb-chars="413">Rituální chování tvoří pochopitelně antropologickou konstantu lidského rodu. Trh však umožňuje, aby jeho původně sociální charakter (účast všech členů komunity) byl nahrazován rituálním opatřováním věcí. Člověk se&nbsp;tak vrací do&nbsp;primitivnějších fází fylogeneze tím nejmodernějším způsobem, a&nbsp;jak poznamenává Hoogendijk: podle chování lidí v&nbsp;obchodních palácích je&nbsp;zřejmé, že&nbsp;v&nbsp;jádru stále zůstávají lovci a&nbsp;sběrači.</span></p>
        <p class="chunk" data-nb-ref-number="34" data-nb-words="48" data-nb-chars="309"><span class="idea" data-nb-ref-number="34" id="idea34" data-nb-words="48" data-nb-chars="309">Je&nbsp;zbytečné chtít po&nbsp;lidech, aby svých konzumních rituálů zanechali. Ve&nbsp;společnosti, která je&nbsp;odrazuje svou neprůhledností, se&nbsp;nenechají připravit o&nbsp;útulné ostrůvky konzumního štěstí, kde vše má&nbsp;každou chvíli zcela novou vůni, nenapodobitelnou chuť a&nbsp;je tak hebké na&nbsp;dotek. To&nbsp;v&nbsp;kanceláři většina z&nbsp;nich nemá.</span></p>
        <p class="chunk" data-nb-ref-number="35" data-nb-words="101" data-nb-chars="582"><span class="idea" data-nb-ref-number="35" id="idea35" data-nb-words="101" data-nb-chars="582">Konzumní rituál je&nbsp;jednou z&nbsp;mála aktivit, která nevyčerpává a&nbsp;neunavuje. Jako každý rituál navíc uklidňuje, neboť je&nbsp;signálem, že&nbsp;vše je&nbsp;na&nbsp;svém místě a&nbsp;vše se&nbsp;děje přesně tak, jak se&nbsp;dít má. Návody k&nbsp;použití spotřebních předmětů jsou ve&nbsp;vyspělých zemích zásadně i&nbsp;na zboží, s&nbsp;nímž si&nbsp;hravě ví&nbsp;rady malé dítě. Neustálé rady zákazníkům, že&nbsp;zástrčka se&nbsp;má&nbsp;dát do&nbsp;zásuvky a&nbsp;hrnec postavit při vaření na&nbsp;plotnu, mají v&nbsp;sobě cosi magického. U&nbsp;každého rituálu je&nbsp;svrchovaně důležité provádět zcela přesně i&nbsp;ten nejdrobnější úkon a&nbsp;jak je&nbsp;vidět, výrobci nechtějí ponechat zhola nic náhodě.</span></p>
        <h2 id="automobil-jako-droga" class="chunk" data-nb-ref-number="36" data-nb-words="3" data-nb-chars="20"><span class="idea" data-nb-ref-number="36" id="idea36" data-nb-words="3" data-nb-chars="20">Automobil jako droga</span></h2>
        <p class="chunk" data-nb-ref-number="37" data-nb-words="72" data-nb-chars="519"><span class="idea" data-nb-ref-number="37" id="idea37" data-nb-words="72" data-nb-chars="519">Osobní automobil se&nbsp;stal čítankovým příkladem sobectví člověka vedeného snahou privatizovat zisky ze&nbsp;svého počínání a&nbsp;zároveň na&nbsp;celou společnost rozložit příslušné náklady. Přesto však bývají k&nbsp;automobilistům sociologové snad až&nbsp;příliš krutí, když líčí jejich touhu po&nbsp;automobilu jako výraz snahy zvýšit a&nbsp;upevnil svůj sociální status prostřednictvím určité formy ostentativního konzumu. Co&nbsp;však mají řidiči dělat, když se&nbsp;narodili do&nbsp;společnosti, která jim neumožňuje prezentovat svůj status méně páchnoucím způsobem?</span></p>
        <p class="chunk" data-nb-ref-number="38" data-nb-words="93" data-nb-chars="618"><span class="idea" data-nb-ref-number="38" id="idea38" data-nb-words="93" data-nb-chars="618">Občané vyspělých zemí nepoužívají své automobily zdaleka jen jako prostředky rychlého a&nbsp;pohodlného přemísťování. To&nbsp;je&nbsp;ostatně patrné i&nbsp;z&nbsp;toho, že&nbsp;počet řidičů ve&nbsp;všech zemích neustále přibývá, i&nbsp;když například v&nbsp;Británii koncem osmdesátých let je&nbsp;již v&nbsp;mnoha městech průměrná rychlost automobilů srovnatelná s&nbsp;rychlostí městských drožek 18. století a&nbsp;v&nbsp;pařížském provozu dosahují automobily průměrné rychlosti 7 km/h, tedy v&nbsp;průměru o&nbsp;2 km&nbsp;méně než drožky v&nbsp;době Balzaca. Jednou z&nbsp;příčin tak vysoké oblíbenosti tak pomalého dopravního prostředku je&nbsp;nepochybně skutečnost, že&nbsp;automobil plní funkci statusového symbolu.</span></p>
        <p class="chunk" data-nb-ref-number="39" data-nb-words="104" data-nb-chars="732"><span class="idea" data-nb-ref-number="39" id="idea39" data-nb-words="104" data-nb-chars="732">W. Sachs, který analyzuje motorismus v&nbsp;historickém pohledu (viz Brüggemeier 1987), konstatuje, že&nbsp;drožka s&nbsp;kočím, dřívější znaky privilegovaného postavení, ztratily definitivně na&nbsp;atraktivnosti poté, co&nbsp;je&nbsp;předhonil vlak. Automobil však o&nbsp;něco později triumfoval tím, že&nbsp;dokázal nabídnout sílu stroje a&nbsp;přitom obnovit dřívější volnost pohybu neomezovanou jízdními řády ani nepohodlnými spolucestujícími. Automobil převzal funkci kočáru jako nositele vyššího statusu v&nbsp;několika ohledech: chrání cestující od&nbsp;prachu cest a&nbsp;námahy fyzického pohybu, dává jim pocit převahy nad těmi, kdo cestují kolektivně, spolu s&nbsp;pocitem důležitosti toho, kdo je&nbsp;nesen cizí silou, a&nbsp;konečně&nbsp;– nabízí podívanou pro všechny pěší stejně jako kdysi kočár.</span></p>
        <p class="chunk" data-nb-ref-number="40" data-nb-words="81" data-nb-chars="564"><span class="idea" data-nb-ref-number="40" id="idea40" data-nb-words="81" data-nb-chars="564">Automobil funguje zpočátku jako luxusní dopravní prostředek. Na&nbsp;počátku století připomínají majestátní limuzíny i&nbsp;svým řešením staré ekvipáže aristokratů. V&nbsp;automobilu nalezli nejprve prestižní symbol podnikatelé, lékaři a&nbsp;vysocí úředníci, kteří se&nbsp;mohli vozit jako knížata, i&nbsp;když jim chyběla urozenost. S&nbsp;pomocí auta se&nbsp;dotyčné osoby stávaly nejen pány času a&nbsp;prostoru, ale také pány společnosti. Tato forma aristokratického automobilismu trvá prakticky až&nbsp;do&nbsp;druhé světové války&nbsp;– ještě počátkem třicátých let bylo v&nbsp;Německu motorizováno pouze 1&nbsp;% obyvatelstva.</span></p>
        <p class="chunk" data-nb-ref-number="41" data-nb-words="105" data-nb-chars="738"><span class="idea" data-nb-ref-number="41" id="idea41" data-nb-words="105" data-nb-chars="738">V&nbsp;době mezi dvěma světovými válkami je&nbsp;rozvoj automobilového průmyslu spojován s&nbsp;otázkou národní velikosti. Automobil však od&nbsp;počátku plní také latentní funkci&nbsp;– pomáhá disciplinovat občany. Zatímco v&nbsp;minulosti cesty jako součást veřejného prostoru patřily v&nbsp;principu všem, s&nbsp;příjezdem automobilu se&nbsp;stává ze&nbsp;silnice výcvikový prostor vhodný pro trénování sebekontroly občanů. Od&nbsp;nynějška se&nbsp;každý musí chovat podle velice přesných a&nbsp;nekompromisních pravidel a&nbsp;musí tak činit dokonce ve&nbsp;svém vlastním životním zájmu. Nad dodržováním těchto pravidel bdí zvlášť pověření státní úředníci. Pouze v&nbsp;armádě a&nbsp;snad ve&nbsp;vězení panuje disciplína srovnatelná s&nbsp;disciplínou silničního provozu. Důsledná sebekontrola je&nbsp;pěstována pod sankcí nejtvrdší.</span></p>
        <p class="chunk" data-nb-ref-number="42" data-nb-words="53" data-nb-chars="320"><span class="idea" data-nb-ref-number="42" id="idea42" data-nb-words="53" data-nb-chars="320">Celá drezura je&nbsp;natolik metodická, že&nbsp;v&nbsp;lidech pozvolna vzniká nová zkušenost&nbsp;– i&nbsp;když je&nbsp;silnice či&nbsp;ulice naprosto volná, nevyplatí se&nbsp;do&nbsp;ní&nbsp;vstupovat. Vzniká tak prostor, který je&nbsp;zároveň veřejný a&nbsp;do něhož se&nbsp;zároveň nedoporučuje vkročit, a&nbsp;právě tento prostor zaplňuje stále větší část jednotlivých měst i&nbsp;celé země.</span></p>
        <p class="chunk" data-nb-ref-number="43" data-nb-words="207" data-nb-chars="1386"><span class="idea" data-nb-ref-number="43" id="idea43" data-nb-words="207" data-nb-chars="1386">Status motoristů je&nbsp;statusem lidí, kteří jsou nuceni a&nbsp;koneckonců i&nbsp;ochotni vykupovat své nadřízené postavení tou nejtužší disciplinovaností. Není divu, že&nbsp;automobilismus učaroval Hitlerovi. Již roku 1934 vyjádřil svůj hořký pocit z&nbsp;toho, že&nbsp;miliony pilných a&nbsp;udatných Němců nemají zatím své vlastní auto. Propříště nemá být automobil v&nbsp;Německu luxusem, musí se&nbsp;stát běžným předmětem lidové spotřeby. Toto přání se&nbsp;naplnilo beze zbytku, takže počátkem osmdesátých let jsou ročně silnice a&nbsp;dálnice Německa obohaceny 3&nbsp;400 tunami olova a&nbsp;v&nbsp;ovzduší přibývá každým rokem 5 milionů tun oxidu uhličitého. I&nbsp;když Hitler stačil vybudovat pouze 3&nbsp;500&nbsp;km dálnic, položil základy „průchozí společnosti“, která je&nbsp;ovládána jediným životním rytmem a&nbsp;které není schopna se&nbsp;postavit žádná lokální síla. Dálnice, která má&nbsp;spojovat lidi, zároveň rozbíjí krajinu, a&nbsp;to zcela bez ohledu na&nbsp;původní charakter přírody. Je&nbsp;ideálním nástrojem centralizovaného panství, neboť umožňuje snadný dohled i&nbsp;nad sebevzdálenějšími regiony. Od&nbsp;počátku sedmdesátých let se&nbsp;díky nim mohl např. zdesateronásobit nápor automobilové nákladní dopravy v&nbsp;rakouských Alpách. Nebezpečí onemocnění rakovinou plic se&nbsp;v&nbsp;tyrolských údolích zvýšilo 40krát, 42&nbsp;% stromů v&nbsp;Tyrolích je&nbsp;nemocných a&nbsp;300 tisíc lidí žijících podél dálnice trpí hlukem. Je&nbsp;to&nbsp;daň, kterou Rakousko platí za&nbsp;nižší ekonomickou integraci svých sousedů, členů ES.</span></p>
        <p class="chunk" data-nb-ref-number="44" data-nb-words="45" data-nb-chars="282"><span class="idea" data-nb-ref-number="44" id="idea44" data-nb-words="45" data-nb-chars="282">Také naše cesta do&nbsp;Evropy bude do&nbsp;r. 2000 vydlážděna téměř 1&nbsp;000&nbsp;km dálnic. Naštěstí budou naše dálnice, na&nbsp;rozdíl od&nbsp;tyrolských, respektovat všechny požadavky zdravého životního prostředí. Česká vláda nám to&nbsp;garantovala svým prohlášením z&nbsp;19.&nbsp;8. 1992, takže o&nbsp;tom nelze pochybovat.</span></p>
        <p class="chunk" data-nb-ref-number="45" data-nb-words="50" data-nb-chars="297"><span class="idea" data-nb-ref-number="45" id="idea45" data-nb-words="50" data-nb-chars="297">Již počátkem dvacátých let německé automobilové revue předpovídaly, že&nbsp;přijde den, kdy každý bude mít u&nbsp;svého domu garáž a&nbsp;v&nbsp;ní vlastní automobil. „Tento sen se&nbsp;naplní právě tak, jako se&nbsp;naplnil sen našich otců mít doma tekoucí vodu, plyn a&nbsp;elektrický proud,“ dodává redaktor jedné z&nbsp;těchto revuí.</span></p>
        <p class="chunk" data-nb-ref-number="46" data-nb-words="77" data-nb-chars="485"><span class="idea" data-nb-ref-number="46" id="idea46" data-nb-words="77" data-nb-chars="485">Počátkem padesátých let se&nbsp;snu chopily reklamní agentury a&nbsp;učinily z&nbsp;automobilu symbol sociálního vzestupu a&nbsp;blahobytu. Reklama na&nbsp;vůz Ford Taunus z&nbsp;roku 1955 ukazuje hlavu rodiny stojící před naleštěným vozem a&nbsp;vysvětlující ostatním členům rodiny: „My jsme to&nbsp;dokázali. Nové auto stojí zde. Všichni sousedé leží v&nbsp;oknech a&nbsp;mohou vidět, jak se&nbsp;chystáme podniknout malý víkendový výlet. Ano, povedlo se&nbsp;to. Chceme přece mít něco ze&nbsp;života, koneckonců jsme kvůli tomu oba dva pracovali.“</span></p>
        <p class="chunk" data-nb-ref-number="47" data-nb-words="59" data-nb-chars="354"><span class="idea" data-nb-ref-number="47" id="idea47" data-nb-words="59" data-nb-chars="354">V&nbsp;následujících letech to&nbsp;dokázali další a&nbsp;další a&nbsp;roku 1970 mohla mít konečně něco ze&nbsp;života více než polovina německých dělnických domácností (nutno ovšem odečíst ročně 9&nbsp;tisíc a&nbsp;počátkem osmdesátých let již 12&nbsp;tisíc těch, kdo právě v&nbsp;důsledku motorismu již nebudou mít ze&nbsp;života vůbec nic&nbsp;– 150 tisíc zmasakrovaných zajíců ročně pak již nehraje roli).</span></p>
        <p class="chunk" data-nb-ref-number="48" data-nb-words="129" data-nb-chars="788"><span class="idea" data-nb-ref-number="48" id="idea48" data-nb-words="129" data-nb-chars="788">I&nbsp;když automobil ve&nbsp;vyspělých zemích dávno přestal být luxusní záležitostí a&nbsp;i když zácpy na&nbsp;dálnicích a&nbsp;zablokovaná města rapidně snížily časový zisk i&nbsp;radost řidičů z&nbsp;rychlosti, bez vozu se&nbsp;dnes již prostě nelze obejít. Auto se&nbsp;stalo drogou a&nbsp;lidé ho&nbsp;užívají, i&nbsp;když na&nbsp;to&nbsp;doplácejí. Zatímco roku 1957 utratila britská rodina na&nbsp;motorismus necelých 8&nbsp;% svého příjmu, roku 1987 již činily její výdaje na&nbsp;koupi a&nbsp;provoz automobilu 15&nbsp;% z&nbsp;příjmu. I&nbsp;když se&nbsp;za&nbsp;toto období příjmy průměrné britské rodiny ani ne&nbsp;zdvojnásobily, rodinné výdaje na&nbsp;transport vzrostly téměř čtyřikrát. Výdaje britské vlády na&nbsp;rozvoj motorismu vzrostly za&nbsp;stejné období třikrát. Nezanedbatelná část přírůstku zajištěného ekonomickým růstem tak byla věnována na&nbsp;to, aby lidé mohli bez ustání popojíždět tam a&nbsp;zpět.</span></p>
        <p class="chunk" data-nb-ref-number="49" data-nb-words="170" data-nb-chars="1202"><span class="idea" data-nb-ref-number="49" id="idea49" data-nb-words="170" data-nb-chars="1202">Bylo by&nbsp;to&nbsp;zábavné a&nbsp;legrační, pokud by&nbsp;toto popojíždění zároveň drasticky neomezovalo svobodu ostatních, nevyčerpávalo neobnovitelné fosilní zdroje a&nbsp;nezamořovalo ovzduší i&nbsp;pro pěší a&nbsp;cyklisty. To, co&nbsp;bylo dříve bezplatné&nbsp;– tedy čistý vzduch, možnost neomezeného pohybu bez stresu, bezpečné ulice, klid při spaní&nbsp;– to&nbsp;vše bylo v&nbsp;důsledku rozmachu motorismu komercionalizováno a&nbsp;může být solventním zájemcům zajištěno jen díky stále novým a&nbsp;novým produktům, počínaje protihlukovými bariérami a&nbsp;zabezpečovací elektronikou konče. Ani prodej automobilů používajících bez­olovnatý benzin z&nbsp;těchto problémů mnoho neřeší. Automobilový průmysl si&nbsp;dnes ve&nbsp;jménu „ekologicky čistého auta“ zajišťuje nová odbytiště a&nbsp;odborníci tohoto průmyslu nové šance pro kariéru. To&nbsp;vše nic nemění na&nbsp;skutečnosti, že&nbsp;i&nbsp;to ekologicky nejčistší auto ničí alternativy nemotorizovaného života. V&nbsp;letech 1952–1988 stoupla ve&nbsp;Velké Británii frekvence cestování autem desetinásobně, zatímco cestování autobusem pokleslo na&nbsp;polovinu a&nbsp;frekvence cest na&nbsp;kole dokonce poklesla o&nbsp;80&nbsp;%. Automobil si&nbsp;podřídil nezanedbatelnou část veřejného prostoru. To, co&nbsp;kdysi začalo jako velký příslib osvobození, se&nbsp;změnilo v&nbsp;novou formu závislosti.</span></p>
        <p class="chunk" data-nb-ref-number="50" data-nb-words="83" data-nb-chars="641"><span class="idea" data-nb-ref-number="50" id="idea50" data-nb-words="83" data-nb-chars="641">Lidé dnes používají automobily, které je&nbsp;prokazatelně ohrožují, minimálně ze&nbsp;dvou důvodů. Centralizace, vytvořená působením trhu a&nbsp;státní moci, vyvolala nutnost pohybovat se&nbsp;zcela rutinně v&nbsp;oblasti natolik rozlehlé, že&nbsp;to&nbsp;přesahuje možnosti nemotorizovaného pohybu. Ekonomický růst, který umožnil masový rozvoj motorismu, snížil v&nbsp;důsledku toho kvalitu životního prostředí, takže přišlo do&nbsp;módy masové víkendové a&nbsp;prázdninové přesouvání, kdy lidé ve&nbsp;svých automobilech vyhledávají místa, jejichž rekreační hodnotu automobilismus zatím ještě příliš nezdegradoval. Pochopitelně tímto způsobem degradují stále další a&nbsp;stále vzdálenější oblasti.</span></p>
        <p class="chunk" data-nb-ref-number="51" data-nb-words="48" data-nb-chars="330"><span class="idea" data-nb-ref-number="51" id="idea51" data-nb-words="48" data-nb-chars="330">Druhý důvod rozmachu automobilismu souvisí s&nbsp;rozmachem konzumního stylu života obecně. Soukromý osobní automobil je&nbsp;významnou součástí toho, co&nbsp;je&nbsp;dopřáno kontrolovat i&nbsp;těm, kteří jinak nekontrolují vůbec nic. Také ten, kdo zhola nic neřídí, může řídit alespoň svůj automobil. Před dopravními značkami si&nbsp;jsou navíc všichni rovni.</span></p>
        <p class="chunk" data-nb-ref-number="52" data-nb-words="85" data-nb-chars="596"><span class="idea" data-nb-ref-number="52" id="idea52" data-nb-words="85" data-nb-chars="596">Zároveň automobil umožňuje tolik žádanou individualizaci. I&nbsp;pokud nelze získat výjimečnost měněním auta každým druhým rokem, zůstává nicméně možné odlišit se&nbsp;tisíci drobnými úpravami od&nbsp;jakéhokoli jiného automobilu. I&nbsp;když jsou auta vyráběna sériově, zatímco řidiči nikoliv, bývá design automobilů nezřídka nápaditější než design jejich řidičů a&nbsp;majitelé aut působí mnohem majestátněji vsedě než vestoje. A&nbsp;tak tato kombinace pohodlnosti a&nbsp;touhy po&nbsp;vlastním, bezpečném a&nbsp;navíc zcela samohybném útočišti zanechává po&nbsp;sobě jen v&nbsp;malém Holandsku každoročně na&nbsp;půl milionu ojetých a&nbsp;odložených vraků.</span></p>
        <h2 id="potřeby-politického-režimu" class="chunk" data-nb-ref-number="53" data-nb-words="3" data-nb-chars="26"><span class="idea" data-nb-ref-number="53" id="idea53" data-nb-words="3" data-nb-chars="26">Potřeby politického režimu</span></h2>
        <p class="chunk" data-nb-ref-number="54" data-nb-words="110" data-nb-chars="772"><span class="idea" data-nb-ref-number="54" id="idea54" data-nb-words="110" data-nb-chars="772">Princip konkurence jako základ tržního hospodářství je&nbsp;založen na&nbsp;tom, že&nbsp;zákazníka lze přesvědčit o&nbsp;potřebnosti právě toho zboží a&nbsp;těch služeb, které poskytuje výrobce. Diktát podnikatelů je&nbsp;zákazníky vděčně přijímán, neboť dokáže využít nejistot i&nbsp;určité vykořeněnosti člověka v&nbsp;moderní společnosti. Osobní konzum dokáže vytvořit lahodnou a&nbsp;zářivou atmosféru bezpečného útočiště před anonymními silami neosobních mechanismů příliš velkých formálních organizací. Tato bariéra je&nbsp;příjemná na&nbsp;dotek a&nbsp;krásně voní. Lidé koneckonců berou i&nbsp;skvělou svěžest výfukových plynů vlastního automobilu, který je&nbsp;činí nezávislými na&nbsp;jízdních řádech. Stále nové a&nbsp;nové spotřební cetky je&nbsp;přesvědčují o&nbsp;tom, že&nbsp;i&nbsp;ve společnosti, které už&nbsp;dávno přestali rozumět, lze žít docela obstojně.</span></p>
        <p class="chunk" data-nb-ref-number="55" data-nb-words="90" data-nb-chars="609"><span class="idea" data-nb-ref-number="55" id="idea55" data-nb-words="90" data-nb-chars="609">Společnost nakonec funguje jako velký hrací automat. Stačí do&nbsp;něj vložit potvrzení o&nbsp;určitém počtu odpracovaných hodin, automat se&nbsp;rozsvítí, zabliká a&nbsp;po stlačení příslušných tlačítek z&nbsp;něho začnou padat atraktivní výhry: limonády, horská kola, kiwi, hamburgery. Vše je&nbsp;hezky zabalené a&nbsp;zaručeně čerstvé. Ty&nbsp;společnosti, které podobný hrací automat nezkonstruovaly, jsou považovány za&nbsp;primitivní. Člověk vyspělé společnosti má&nbsp;nad nimi obrovskou převahu, neboť velice dobře ví, do&nbsp;kterého otvoru má&nbsp;vložit potvrzení a&nbsp;ze kterého otvoru mu&nbsp;začne padat zboží. Co&nbsp;se&nbsp;děje uvnitř, ho&nbsp;přitom nemusí příliš zajímat.</span></p>
        <p class="chunk" data-nb-ref-number="56" data-nb-words="112" data-nb-chars="777"><span class="idea" data-nb-ref-number="56" id="idea56" data-nb-words="112" data-nb-chars="777">Z&nbsp;hlediska vyspělé společnosti je&nbsp;celá hra velmi dobře vymyšlena. V&nbsp;té míře, v&nbsp;jaké je&nbsp;společnost schopna poskytnout žádané statky, je&nbsp;schopna podmanit si&nbsp;a&nbsp;kontrolovat jednání svých členů. „V&nbsp;rozvinuté industriální společnosti převládá pohodlná, bezkonfliktní, demokratická nesvoboda, jež je&nbsp;znakem technického pokroku“ (Marcuse 1991:32). Za&nbsp;to, že&nbsp;osvobodila lidi od&nbsp;nedostatku, vyžaduje společnost jejich bezpodmínečnou konformitu ve&nbsp;všech podstatných věcech. Pokud by&nbsp;někdo s&nbsp;diktátem blahobytu nesouhlasil, má&nbsp;společnost v&nbsp;záloze stále připravenu nejvyšší hrozbu&nbsp;– hrací automat může být vypnut. Nesouhlas se&nbsp;systémem, který přece nechce nic jiného než blaho všech, by&nbsp;byl ostatně sám o&nbsp;sobě nesmyslný. Nikdo by&nbsp;na&nbsp;něm nevydělal, všechny může taková snaha jedině poškodit.</span></p>
        <p class="chunk" data-nb-ref-number="57" data-nb-words="107" data-nb-chars="691"><span class="idea" data-nb-ref-number="57" id="idea57" data-nb-words="107" data-nb-chars="691">Systém, který lidem zaručuje blahobyt, se&nbsp;nemusí bát svobody občanů. Občan by&nbsp;byl nerozumný, pokud by&nbsp;své svobody využíval způsobem, jenž by&nbsp;mohl blahobyt jedině ohrozit. Na&nbsp;stejném principu fungují nejen systémy, které blahobyt skutečně poskytují, ale i&nbsp;ty systémy, které ho&nbsp;do&nbsp;budoucna pouze slibují. Teprve když se&nbsp;občan přesvědčí, že&nbsp;slib byl nereálný, je&nbsp;ochoten riskovat opozici proti systému, který ho&nbsp;zklamal. Právě to&nbsp;se&nbsp;přihodilo zemím reálného socialismu. Fronty na&nbsp;slibovaný blahobyt byly již tak dlouhé, že&nbsp;si&nbsp;jen málokdo uchoval přesvědčení, že&nbsp;na&nbsp;něho kdy ještě vůbec dojde řada. Lidé zvolili „pravdu a&nbsp;lásku“, které po&nbsp;krátkém čase začali pro jednoduchost říkat „prosperita“.</span></p>
        <p class="chunk" data-nb-ref-number="58" data-nb-words="117" data-nb-chars="854"><span class="idea" data-nb-ref-number="58" id="idea58" data-nb-words="117" data-nb-chars="854">Pokud by&nbsp;věci mohly nadále fungovat tak, jako tomu bylo v&nbsp;zemích Západu v&nbsp;době jejich prosperity, bylo by&nbsp;vše velmi jednoduché. Podle ověřených receptů by&nbsp;bylo dosaženo blahobytu a&nbsp;ten by&nbsp;spolehlivě zaručil naprostou loajalitu drtivé většiny občanů. Rezignace na&nbsp;svobodu nesouhlasit by&nbsp;byla bohatě zaplacena výší průměrné životní úrovně. Nesouhlas by&nbsp;ztratil smysl a&nbsp;všichni by&nbsp;byli rádi, že&nbsp;už&nbsp;mají to, co&nbsp;chtěli. „Neboť totalitní neznamená jen teroristickou politickou organizaci společnosti, nýbrž i&nbsp;neteroristickou ekonomicko-technickou organizaci, která se&nbsp;uplatňuje manipulováním potřeb prostřednictvím tradičních zájmů. Totalitarismus znamená nejen zvláštní formu vlády nebo stranického panství, nýbrž i&nbsp;zvláštní systém výroby a&nbsp;rozdělování, který je&nbsp;zcela slučitelný s&nbsp;‚pluralismem‘ stran, novin, ‚vyrovnávajících se&nbsp;sil‘ etc.“ (Marcuse 1991:33).</span></p>
        <p class="chunk" data-nb-ref-number="59" data-nb-words="136" data-nb-chars="896"><span class="idea" data-nb-ref-number="59" id="idea59" data-nb-words="136" data-nb-chars="896">V&nbsp;takové šťastné společnosti by&nbsp;se&nbsp;lidem dostalo naprosté svobody uvolňovat se&nbsp;v&nbsp;souhlasu s&nbsp;reklamou a&nbsp;vzniklý radostný konsensus by&nbsp;mohly narušovat snad jen asociální živly a&nbsp;naprostí blázni. Vznikla by&nbsp;společnost, v&nbsp;níž by&nbsp;téměř všichni měli téměř rovné šance na&nbsp;úspěch. Všichni by&nbsp;přitom věděli, že: „Úspěch velice závisí na&nbsp;tom, jak dobře se&nbsp;člověk na&nbsp;trhu prodá, jak dobře vyhádá svou ‚osobnost‘, jak pěkný ‚obal‘ má; zda je&nbsp;‚veselý, bodrý, solidní, agresivní, spolehlivý, ctižádostivý‘; z&nbsp;jakého prostředí přichází, k&nbsp;jakému klubu patří a&nbsp;zda zná ‚správné‘ lidi. Žádaný typ osobnosti závisí do&nbsp;určité míry na&nbsp;odvětví, v&nbsp;němž chce člověk pracovat. Burzovní makléř, prodavačka, sekretářka, železničář, vysokoškolský profesor, hotelový manažer, každý z&nbsp;nich musí nabídnout odlišný druh osobnosti bez ohledu na&nbsp;své zvláštnosti&nbsp;– musí splnit jednu podmínku: odpovídat poptávce“ (Fromm 1992:114).</span></p>
        <p class="chunk" data-nb-ref-number="60" data-nb-words="122" data-nb-chars="886"><span class="idea" data-nb-ref-number="60" id="idea60" data-nb-words="122" data-nb-chars="886">Podobná vize ovšem naší společnosti nehrozí. Lze se&nbsp;přít o&nbsp;to, je-li to&nbsp;dobře, anebo ne, skutečností však zůstává, že&nbsp;systém politické kontroly, dosahované prostřednictvím uspokojování uměle vyvolávaných potřeb, přestal být perspektivním a&nbsp;v&nbsp;zemích Evropy, kam se&nbsp;chystáme směřovat, se&nbsp;to&nbsp;již ví. Automat blahobyt spotřebovával příliš mnoho energie a&nbsp;nastal čas ho&nbsp;odstavit. Sociální kontrola praktikovaná vyspělými zeměmi si&nbsp;vynucovala mohutnějící potřebu výroby a&nbsp;tedy i&nbsp;spotřeby zbytečných věcí tak dlouho, až&nbsp;se&nbsp;celý systém zahltil svými vlastními odpady a&nbsp;zplodinami. Průmyslová společnost Západu příliš dlouho vydávala plýtvání za&nbsp;nezbytnou potřebu a&nbsp;její neumělá východní karikatura vydávala příliš dlouho ničení za&nbsp;budování. Produkce „společensky nutného plýtvání“ (Marcuse) sice dosud nestačila omrzet lačné konzumenty, dokázala však vyčerpat velkou část disponibilních zdrojů.</span></p>
        <p class="chunk" data-nb-ref-number="61" data-nb-words="146" data-nb-chars="970"><span class="idea" data-nb-ref-number="61" id="idea61" data-nb-words="146" data-nb-chars="970">Podle Marcuseho prosperita a&nbsp;konzum snižují užitnou hodnotu lidské svobody. Lidé žijící v&nbsp;blahobytu ztrácejí důvod naléhat na&nbsp;právo na&nbsp;své vlastní sebeurčení. Proč také, když je&nbsp;jejich ovládaný život životem pohodlným. Rubem jejich hojnosti je&nbsp;však živořící příroda. Umírající příroda nám nyní dává ještě jednu a&nbsp;zdá se, že&nbsp;poslední šanci stát se&nbsp;opět svobodnými. Lidé vyspělých zemí mají vzácnou možnost otestovat skutečnou míru své vyspělosti. Pravdivé informace o&nbsp;skutečném stavu přírody jim umožňují rozhodnout se, zda chtějí čekat, až&nbsp;spokojený blahobyt zaplaví jejich konzumní útočiště splašky ekonomického růstu a&nbsp;pokroku. Spolu s&nbsp;Marcusem se&nbsp;budeme muset také my&nbsp;vážněji zamyslet, zda je&nbsp;„životní standard dosažený ve&nbsp;většině rozvinutých průmyslových oblastí skutečně vhodným vývojovým modelem. S&nbsp;ohledem na&nbsp;to, co&nbsp;tento standard z&nbsp;člověka a&nbsp;přírody udělal, je&nbsp;třeba se&nbsp;opět tázat, zda to&nbsp;stojí za&nbsp;oběti, které jsou na&nbsp;jeho ochranu přinášeny“ (Marcuse 1991:181).</span></p>
        <h2 id="konzum-vpařeništi" class="chunk" data-nb-ref-number="62" data-nb-words="3" data-nb-chars="18"><span class="idea" data-nb-ref-number="62" id="idea62" data-nb-words="3" data-nb-chars="18">Konzum v&nbsp;pařeništi</span></h2>
        <p class="chunk" data-nb-ref-number="63" data-nb-words="66" data-nb-chars="472"><span class="idea" data-nb-ref-number="63" id="idea63" data-nb-words="66" data-nb-chars="472">Neustále rostoucí konzum vyhovuje právě tak výrobcům, soupeřícím na&nbsp;trhu o&nbsp;odbyt svých výrobků, jako politickým režimům, spoléhajícím na&nbsp;to, že&nbsp;dosažený nebo alespoň slibovaný blahobyt je&nbsp;nejjistější zárukou loajality občanů. A&nbsp;tak kromě přírody vyhovuje rostoucí konzum vlastně všem. Nicméně příroda, i&nbsp;když stojí v&nbsp;této otázce osamocena, ponechala si&nbsp;ve&nbsp;věci dalšího konzumu rozhodující právo veta. Uskutečňuje ho&nbsp;dnes především prostřednictvím tzv. skleníkového efektu.</span></p>
        <p class="chunk" data-nb-ref-number="64" data-nb-words="120" data-nb-chars="783"><span class="idea" data-nb-ref-number="64" id="idea64" data-nb-words="120" data-nb-chars="783">Moderní společnost se&nbsp;ukázala být schopna během tří staletí spotřebovat zásoby fosilní energie, k&nbsp;jejichž vytvoření bylo zapotřebí mnoha milionů let. Nedokáže však zahladit stopy tohoto neskutečného rabování. Od&nbsp;poloviny minulého století vzrostla koncentrace oxidu uhličitého v&nbsp;atmosféře o&nbsp;25&nbsp;%. Otřesná je&nbsp;především rychlost, s&nbsp;níž k&nbsp;nárůstu koncentrace skleníkových plynů v&nbsp;celosvětovém měřítku dochází. Až&nbsp;do&nbsp;roku 1960 jsme přidali jen 20&nbsp;% skleníkových plynů v&nbsp;porovnání s&nbsp;jejich předprůmyslovou úrovní. V&nbsp;roce 1990 je&nbsp;to&nbsp;již 40&nbsp;%, a&nbsp;pokud nedojde k&nbsp;radikálnímu zvratu, bude nárůst činit roku 2030 již plných 100&nbsp;%. Za&nbsp;pouhých třicet let (od roku 1960) se&nbsp;v&nbsp;atmosféře zdvojnásobila koncentrace metanu, tedy plynu, který k&nbsp;rozvoji skleníkového efektu přispívá dnes jednou pětinou.</span></p>
        <p class="chunk" data-nb-ref-number="65" data-nb-words="56" data-nb-chars="377"><span class="idea" data-nb-ref-number="65" id="idea65" data-nb-words="56" data-nb-chars="377">Z&nbsp;hlediska meteorologie je&nbsp;situace zcela zřejmá. Jedině v&nbsp;případě, že&nbsp;by&nbsp;se&nbsp;podařilo zredukovat užívání fosilních paliv o&nbsp;60&nbsp;% oproti současnému stavu, může se&nbsp;koncentrace oxidu uhličitého stabilizovat zhruba na&nbsp;dnešní úrovni. Pokud se&nbsp;to&nbsp;nepodaří, lze si&nbsp;jen stěží představit, jak by&nbsp;se&nbsp;daly odvrátit katastrofální důsledky plynoucí z&nbsp;neuvěřitelně rychlého oteplování klimatu.</span></p>
        <p class="chunk" data-nb-ref-number="66" data-nb-words="100" data-nb-chars="671"><span class="idea" data-nb-ref-number="66" id="idea66" data-nb-words="100" data-nb-chars="671">Snížení emisí CO2 o&nbsp;plných 60&nbsp;% v&nbsp;měřítku celé planety však představuje neřešitelný politický problém. Pokud by&nbsp;totiž bylo povoleno každé zemi podílet se&nbsp;na&nbsp;budoucím znečištění atmosféry oxidem uhličitým zcela demokraticky, tedy podle počtu svého obyvatelstva, musely by&nbsp;například Spojené státy snížit dnešní spotřebu fosilní energie o&nbsp;plných 93,5&nbsp;%, zatímco Indie by&nbsp;si&nbsp;mohla dovolit, vzhledem ke&nbsp;svému počtu obyvatelstva, zvýšit dnešní spotřebu fosilních paliv dvaa­půlkrát. Zatímco Američané stěží přistoupí na&nbsp;tak drastické snížení spotřeby energie, Indové stěží pochopí, že&nbsp;by&nbsp;jejich nároky na&nbsp;energii měly být i&nbsp;do budoucna o&nbsp;tolik nižší, než jsou nároky Američanů.</span></p>
        <p class="chunk" data-nb-ref-number="67" data-nb-words="119" data-nb-chars="766"><span class="idea" data-nb-ref-number="67" id="idea67" data-nb-words="119" data-nb-chars="766">Pokud by&nbsp;byl někdo ochoten vzít doslova frázi o&nbsp;vzájemné rov­nosti všech lidí, pokrytecky šířenou nadměrnými konzumenty, mohl by&nbsp;si&nbsp;spočítat, že&nbsp;žádoucí pokles spotřeby energie z&nbsp;fosilních paliv o&nbsp;60&nbsp;% by&nbsp;v&nbsp;budoucnu umožnil každému obyvateli naší planety spotřebovat ročně půl tuny ropy či&nbsp;jejího ekvivalentu. (Byl by&nbsp;to&nbsp;stále desetinásobek energie, s&nbsp;níž musel ročně vystačit rolník odkázaný na&nbsp;sílu zvířat, slunce a&nbsp;větru.) Celou tunu ropy však dnes spotřebuje nadměrný konzument pouze na&nbsp;to, aby svým automobilem ujel 11&nbsp;tisíc mil, tedy zhruba 18 tisíc km. Vytopení standardního britského přístřeší by&nbsp;během jedné sezóny vyčerpalo příděl fosilního paliva pro čtyři osoby. Tito lidé by&nbsp;tedy už&nbsp;nemohli ujet svým rodinným automobilem ani míli (Douthwaite 1992:196).</span></p>
        <p class="chunk" data-nb-ref-number="68" data-nb-words="126" data-nb-chars="828"><span class="idea" data-nb-ref-number="68" id="idea68" data-nb-words="126" data-nb-chars="828">Na&nbsp;podobná radikální opatření nejsou nadměrní konzumenti připraveni a&nbsp;jejich politikové se&nbsp;proto snaží přírodu všemožně obelstít. Margaret Thatcherová například slibuje v&nbsp;květnu 1990, že&nbsp;Británie učiní vše pro to, aby snížila do&nbsp;roku 2005 celkové emise CO2 o&nbsp;plných 30&nbsp;%&nbsp;– jelikož úřad pro energii krátce před tím vypočetl, že&nbsp;britská spotřeba se&nbsp;zvýší během příštích 15 let právě o&nbsp;30&nbsp;%, neudělala předsedkyně vlády vlastně o&nbsp;nic více, než že&nbsp;se&nbsp;pateticky zavázala stabilizovat neudržitelnou spotřebu z&nbsp;roku 1990. O&nbsp;skutečné 60% redukci nemůže tedy být ani řeči, neboť nadměrní konzumenti zatím na&nbsp;ni&nbsp;nejsou připraveni. Při současném způsobu života však lidská společnost (respektive její nejbohatší pětina) spotřebovává každým rokem takový objem fosilních paliv, na&nbsp;jehož vytvoření potřebovala příroda zhruba jeden milion let.</span></p>
        <p class="chunk" data-nb-ref-number="69" data-nb-words="67" data-nb-chars="414"><span class="idea" data-nb-ref-number="69" id="idea69" data-nb-words="67" data-nb-chars="414">I&nbsp;když opticky vše vypadá tak, jako bychom se&nbsp;svým konzumem obohacovali, ve&nbsp;skutečnosti se&nbsp;jím ochuzujeme. Přinejmenším se&nbsp;jím ochuzujeme o&nbsp;šanci nechat přežít své potomky. I&nbsp;kdyby měl konzum nadále růst o&nbsp;pouhých 0,5&nbsp;% ročně, emise oxidu uhličitého by&nbsp;nemohly při existujícím objemu výroby poklesnout, při všech úsporných ochranných opatřeních, ani o&nbsp;20&nbsp;%. Skleníkový efekt by&nbsp;byl tedy i&nbsp;v&nbsp;tom případě neodvratný.</span></p>
        <p class="chunk" data-nb-ref-number="70" data-nb-words="82" data-nb-chars="575"><span class="idea" data-nb-ref-number="70" id="idea70" data-nb-words="82" data-nb-chars="575">Bylo by&nbsp;velice naivní domnívat se, že&nbsp;hrozbu skleníkového efektu automaticky odvrátí trh. Právě země s&nbsp;tradičními tržními vztahy přispěly a&nbsp;dále přispívají ke&nbsp;globálnímu oteplování klimatu nejvíce. Dosažitelnost další energie není v&nbsp;žádném případě pouze otázkou ceny. Pokud by&nbsp;byla energie zdražena natolik, že&nbsp;by&nbsp;to&nbsp;dokázalo srazit její spotřebu na&nbsp;míru, která by&nbsp;odstranila hrozbu skleníkového efektu, masa obyvatelstva vyspělých zemí by&nbsp;nemohla již nadále uspokojovat potřeby svého zbytnělého konzumu. Znamenalo by&nbsp;to&nbsp;konec ekonomické prosperity v&nbsp;jejím dnešním provedení.</span></p>
        <p class="chunk" data-nb-ref-number="71" data-nb-words="73" data-nb-chars="451"><span class="idea" data-nb-ref-number="71" id="idea71" data-nb-words="73" data-nb-chars="451">Trh dokáže dodat zboží a&nbsp;služby těm, kdo si&nbsp;to&nbsp;zaplatí. Zvýšení cen energie, které by&nbsp;dokázalo snížit spotřebu fosilních paliv o&nbsp;60&nbsp;%, by&nbsp;zároveň znemožnilo masovou spotřebu, a&nbsp;tedy by&nbsp;rozvrátilo trh, který je&nbsp;právě na&nbsp;masovém odbytu závislý. Pro uspokojování potřeb těch, kdo by&nbsp;na&nbsp;to&nbsp;i&nbsp;po drastickém zvýšení cen energie měli, by&nbsp;nebylo zapotřebí budovat supermarkety. Cena energie nesmí zřejmě překročit určitou hranici, aby mohl trh ještě fungovat.</span></p>
        <p class="chunk" data-nb-ref-number="72" data-nb-words="137" data-nb-chars="938"><span class="idea" data-nb-ref-number="72" id="idea72" data-nb-words="137" data-nb-chars="938">Navíc teoreticky platí, že&nbsp;trh je&nbsp;sám schopen regulovat cenu surovin a&nbsp;energie, pokud se&nbsp;stávají nedostatkovými. Cenovými úpravami motivuje hledání jiných forem energie a&nbsp;surovin. Dnešní situace je&nbsp;však odlišná. Lidstvo disponuje stále ještě takovými zásobami surovin a&nbsp;energie, že&nbsp;trh nemá důvod začít vysílat signály o&nbsp;jejich nedostatkovosti. Energie je&nbsp;ještě tolik, že&nbsp;si&nbsp;s&nbsp;její pomocí můžeme naše klima klidně uvařit. A&nbsp;teplotní čidla trh zřejmě nemá. Proč bychom zeměkouli třeba neusmažili, když na&nbsp;to&nbsp;máme? Neexistuje žádný tržní důvod, proč zavádět sankce za&nbsp;trochu více tepla, než je&nbsp;obvyklé. „Svobodný trh, tak jak je&nbsp;dnes praktikován, nezavádí žádné poplatky za&nbsp;ohrožování prostředí v&nbsp;důsledku nadměrné spotřeby paliva. Současný trh neposkytuje žádné přiměřené cenové signály ke&nbsp;snižování spotřeby znečišťujícího paliva a&nbsp;nevybírá od&nbsp;uživatelů ani producentů tohoto tepelného znečištění žádné pokuty“ (Crutzen, Müller 1988:140).</span></p>
        <p class="chunk" data-nb-ref-number="73" data-nb-words="109" data-nb-chars="765"><span class="idea" data-nb-ref-number="73" id="idea73" data-nb-words="109" data-nb-chars="765">Hlavními viníky neutěšené situace jsou opět konzumenti vyspělých zemí. Oxid uhličitý, který se&nbsp;podílí na&nbsp;oteplování planety téměř ze&nbsp;dvou třetin, se&nbsp;z&nbsp;plných 90&nbsp;% uvolňuje při spalování fosilních paliv. Zbylých 10&nbsp;% přidávají důsledky ničení tropických pralesů, opět z&nbsp;velké části pro potřeby konzumentů vyspělých zemí. Neustále roste podíl transportu jak na&nbsp;spotřebě energie (motorismus dokáže využít energii pouze ze&nbsp;17&nbsp;%), tak na&nbsp;celkovém znečištění. Přitom zůstává v&nbsp;zájmu energetických koncernů upravovat příslušné tarify nikoli v&nbsp;závislosti na&nbsp;riziku oteplování klimatu, nýbrž tak, aby byl umožněn rostoucí odběr proudu a&nbsp;plynu spotřebiteli. Výsledkem je, že&nbsp;osmdesátá léta představují zatím nejteplejší dekádu zaznamenanou od&nbsp;počátků meteorologických měření.</span></p>
        <h2 id="případ-mcdonalds" class="chunk" data-nb-ref-number="74" data-nb-words="2" data-nb-chars="17"><span class="idea" data-nb-ref-number="74" id="idea74" data-nb-words="2" data-nb-chars="17">Případ McDonald’s</span></h2>
        <p class="chunk" data-nb-ref-number="75" data-nb-words="47" data-nb-chars="350"><span class="idea" data-nb-ref-number="75" id="idea75" data-nb-words="47" data-nb-chars="350">Relativnost potřeb, nepřirozenost konzumu a&nbsp;utrpení přírody, která to&nbsp;vše hradí, lze ilustrovat na&nbsp;jednom ze&nbsp;zvlášť podařených symbolů centralizované konzumní společnosti&nbsp;– na&nbsp;oblíbených hamburgerech firmy McDonald’s. Právě tato firma dokázala přímo ukázkově spojit rychlou službu zákazníkům s&nbsp;rychlou devastací přírody, obojí v&nbsp;měřítku celé planety.</span></p>
        <p class="chunk" data-nb-ref-number="76" data-nb-words="47" data-nb-chars="336"><span class="idea" data-nb-ref-number="76" id="idea76" data-nb-words="47" data-nb-chars="336">Veškerá technologie její produkce je&nbsp;postavena na&nbsp;naprostém ignorování hodnoty všeho, co&nbsp;nemá podobu umaštěného hamburgeru. Jeho výroba je&nbsp;v&nbsp;pravém slova smyslu internacionální: podílí se&nbsp;na&nbsp;ní&nbsp;několik kontinentů. Nákladný transport polotovarů hradí zdánlivě zákazník, ve&nbsp;skutečnosti jde úhrada na&nbsp;konto těch, kteří se&nbsp;ještě nenarodili.</span></p>
        <p class="chunk" data-nb-ref-number="77" data-nb-words="121" data-nb-chars="797"><span class="idea" data-nb-ref-number="77" id="idea77" data-nb-words="121" data-nb-chars="797">Americké restaurace s&nbsp;hamburgery se&nbsp;výrazně zapojily do&nbsp;procesu devastace rovníkových pralesů zemí Střední Ameriky, především Kostariky a&nbsp;Guatemaly (de la&nbsp;Court 1990:43). V&nbsp;prvé z&nbsp;uvedených zemí je&nbsp;ročně likvidováno 50 až&nbsp;70 tisíc hektarů lesa, vše kvůli dobytku, jehož maso je&nbsp;poté z&nbsp;95&nbsp;% vyvezeno pro potřeby rychlého stravování. I&nbsp;když dnes tvoří již více než jednu třetinu rozlohy této středoamerické země rychle erodující pastviny, spotřeba masa v&nbsp;Kostarice stejně jako v&nbsp;Guatemale klesá. Klesají ovšem také výkupní ceny masa, neboť na&nbsp;svobodném trhu soupeří s&nbsp;Kostarikou o&nbsp;přízeň nadměrných konzumentů i&nbsp;sousední země. Nepříznivá bilance zahraničního obchodu (ceny dováženého obilí, ovoce i&nbsp;zeleniny rostou) nutí zemi rozšiřovat dále pastviny na&nbsp;úkor dalších stovek a&nbsp;tisíců hektarů pralesa.</span></p>
        <p class="chunk" data-nb-ref-number="78" data-nb-words="96" data-nb-chars="623"><span class="idea" data-nb-ref-number="78" id="idea78" data-nb-words="96" data-nb-chars="623">McDonald’s zná i&nbsp;další způsoby, jak spolehlivě devastovat pří­rodu. Například jeho podniky v&nbsp;Německu zpracovávají sice výhradně tuzemské hovězí (každý den 500 kusů), avšak kromě hořčice a&nbsp;majonézy, které pocházejí z&nbsp;Bavorska, se&nbsp;jedná o&nbsp;produkt vpravdě mezinárodní. Houska vyrobená z&nbsp;amerického obilí je&nbsp;plněna sýrem a&nbsp;bramborami z&nbsp;Holandska, hlávkovým salátem ze&nbsp;Španělska (v&nbsp;zimě z&nbsp;Kalifornie), cibule a&nbsp;kečup jsou přiváženy z&nbsp;USA, pohárek na&nbsp;colu pochází z&nbsp;Kanady, obal ze&nbsp;Skandinávie je&nbsp;potištěn v&nbsp;Německu a&nbsp;tvarován ve&nbsp;Francii. Snad jen kromě letadel a&nbsp;lodí transportujících polotovary je&nbsp;zde všechno na&nbsp;jedno použití.</span></p>
        <p class="chunk" data-nb-ref-number="79" data-nb-words="165" data-nb-chars="1172"><span class="idea" data-nb-ref-number="79" id="idea79" data-nb-words="165" data-nb-chars="1172">Jak vidno, hamburger je&nbsp;zhotovován na&nbsp;stejném principu, na&nbsp;jakém funguje moderní centralizovaný stát. Podle tohoto principu lze jakoukoli lokální potřebu uspokojit zdaleka nejlépe, využijeme-li k&nbsp;tomu zdrojů mobilizovaných vně lokality. Výhodou celého systému je&nbsp;unifikace, která usnadňuje hromadnost výroby v&nbsp;případě hamburgeru a&nbsp;rozhodování v&nbsp;případě suverénního státu. Jeho velkou nevýhodou je&nbsp;ovšem obrovská energetická náročnost. Pokud by&nbsp;vyplýtvaná energie měla být plně hrazena (a to&nbsp;včetně bezprostředních i&nbsp;vzdálenějších ekologických dopadů), snadno by&nbsp;se&nbsp;hamburgery mohly stát cenově nedostupnými i&nbsp;pro majitele firmy. Pokud by, analogicky, měla být vyplýtvaná energie započtena do&nbsp;nákladů na&nbsp;provoz státu, daňoví poplatníci by&nbsp;tento provoz nikdy nemohli pokrýt. Proto výrobci hamburgerů i&nbsp;provozovatelé států, aby si&nbsp;udrželi své živnosti, sahají k&nbsp;jednoduchému úskoku. Tváří se, že&nbsp;všechna energie, kterou při svém podnikání marnotratně vyplýtvali, má&nbsp;hodnotu srovnatelnou s&nbsp;náklady na&nbsp;její získání. Jak případně poznamenává Douthwaite, je&nbsp;to&nbsp;jako kdybychom se&nbsp;domnívali, že&nbsp;hodnota našich úspor je&nbsp;dána cenou lístku na&nbsp;autobus, kterým se&nbsp;svezeme do&nbsp;spořitelny.</span></p>
        <p class="chunk" data-nb-ref-number="80" data-nb-words="94" data-nb-chars="643"><span class="idea" data-nb-ref-number="80" id="idea80" data-nb-words="94" data-nb-chars="643">Popsanou strategii lze praktikovat pouze do&nbsp;té&nbsp;doby, než v&nbsp;souvislosti s&nbsp;nevratným úbytkem neobnovitelných zdrojů dále pronikavě vzrostou náklady na&nbsp;jejich těžbu. Již počátkem příštího tisíciletí má&nbsp;ostatně těžba ropy v&nbsp;USA spotřebovávat více energie, než kolik bude obsahovat ropa vytěžená. Teprve potom zřejmě dojde k&nbsp;přehodnocení stanoviska na&nbsp;skutečnou cenu fosilní energie. Lidé si&nbsp;snad uvědomí, že&nbsp;není možno cenově zvládnout ani dnešní způsob výroby hamburgerů, ani dnešní způsob reprodukce mocenských útvarů. Není však zaručeno, že&nbsp;toto prohlédnutí proběhne v&nbsp;atmosféře happy endu. Může k&nbsp;němu dojít v&nbsp;atmosféře až&nbsp;nepříjemně přehřáté.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./az_na_dno_blahobytu_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>