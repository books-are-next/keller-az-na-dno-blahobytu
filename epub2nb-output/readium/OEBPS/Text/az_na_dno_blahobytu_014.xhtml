<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>az_na_dno_blahobytu-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="az_na_dno_blahobytu-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-34" class="MLP_uroven2_kapitola ParaOverride-1">Místo doslovu</p>
			<p class="MLP_text_bez1radku ParaOverride-1">Neopodstatněná víra lidí v&#160;to, že „někdo nahoře“ za ně v&#160;zájmu všech&#160;– tedy i&#160;v&#160;jejich&#160;– hrozivou situaci nakonec vyřeší, paralyzuje myšlení a&#160;otupuje přirozený pud sebezáchovy. Z&#160;osudové letargie je mohou vyvést snad již jen akce typu té, kterou se podařilo uspořádat v&#160;červnu roku 1992 v&#160;Rio de Janeiru. Poklábosit si sem přijelo snad sto „hlav států a&#160;vlád suverénních zemí“. Podávaly se šunkové závitky s&#160;chřestem, holubičí vajíčka v&#160;salámu, plátky lososa a&#160;lodičky s&#160;kuřecím kari, po nichž následovaly kukuřičné krokety, jemně krájená studená ryba surubi v&#160;jogurtové omáčce a&#160;pečené hovězí se zeleninou, případně nazvané à&#160;la Diplomat. Nad zbrusu novými porcelánovými talíři vyrobenými speciálně pro tuto slavnostní příležitost se projednávaly nejožehavější otázky hladu a&#160;chudoby. Pro odpor Spojených států nebyla sice na závěr přijata smlouva o&#160;ochraně rostlin, živočichů a&#160;přírodních zdrojů, zato se však přítomní státníci společně vyfotografovali a&#160;slíbili si, že si budou psát. Deníky jejich zemí pak téměř po celý týden referovaly o&#160;ekologii, teprve poté přešly k&#160;aktuálnějšímu zpravodajství. „Po této konferenci mohou nadnárodní společnosti a&#160;nejmocnější vlády pokračovat, jako by se nic nestalo,“ shrnul přínos této planetární události předseda brazilské pobočky hnutí Greenpeace.</p>
		</div>
</body>
</html>