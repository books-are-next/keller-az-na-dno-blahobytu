<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>az_na_dno_blahobytu-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="az_na_dno_blahobytu-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-25" class="MLP_uroven2_kapitola ParaOverride-1">Reálný socialismus <br/>jako přírodní pohroma <br/>a&#160;krize státu blahobytu</p>
			<p class="MLP_text_bez1radku ParaOverride-1">Z&#160;hlediska ekologického představují kapitalismus a&#160;socialismus dvě varianty masové společnosti založené na nadměrné centralizaci moci, která se legitimuje vůči ovládaným péčí o&#160;neustálý růst průměrného konzumu. Podstatnou součástí obou systémů je kontrola masy populace prostřednictvím reálného blahobytu, anebo jeho příslibem do budoucna. Oba systémy přitom spočívají na sebevražedném předpokladu, podle něhož jsou jednotlivé části planety Země rukojmím jednotlivých národních států a&#160;přírodní bohatství, které se na jejich teritoriu nachází, může být konfiskováno zcela libovolně podle jejich momentálních potřeb.</p>
			<p class="MLP_text ParaOverride-1">Z&#160;ekologického hlediska se socialismus a&#160;kapitalismus liší způsobem, jakým znásilňují přírodu pro potřeby své vlastní mocenské reprodukce. Na první pohled jsou patrny pouze nejviditelnější z&#160;těchto rozdílů: zatímco kapitalismus dává již tradičně přednost drancování cizích území, socialismus se z&#160;řady důvodů iniciativně soustředil na drancování území vlastního. Socialismus jako politický režim vznikl v&#160;době, kdy sféry vlivu na zeměkouli byly již rozebrány, a&#160;až do svého zhroucení nebyl schopen (přes několik dílčích a&#160;dočasných úspěchů) dosáhnout pro sebe výhodnějšího přerozdělení. Za touto vnější kulisou se však skrývají hlubší zvláštnosti základních strukturních rysů obou systémů.</p>
			<p class="MLP_text ParaOverride-1">V&#160;podobě vyspělého kapitalismu a&#160;reálného socialismu rozvinula lidská společnost nebývalým způsobem svoji kontrolní a&#160;dohlížecí kapacitu. Obě dvě společnosti se zaměřily na neustálé zvyšování své kontroly nad přírodním prostředím i&#160;nad svým vlastním chodem. Liší se však v&#160;tom, jakým způsobem rozvrhly oblasti přísné kontroly a&#160;které oblasti ponechaly naopak stranou svého dohledu. Dále se liší tím, jakému kontrolnímu prostředku přisoudily úlohu dominantního nástroje dohledu nad lidským chováním i&#160;nad přírodou. Zatímco kapitalismus používá za tímto účelem především peníze, jejichž tok zprostředkovává tržně, socialismus kontroloval především pomocí byrokraticky utvářených úřadů.</p>
			<p id="_idParaDest-26" class="MLP_uroven3_nadpis ParaOverride-1">Kapitalismus versus socialismus: <br/>Oblasti kontroly a&#160;oblasti relativní svobody</p>
			<p class="MLP_text_bez1radku ParaOverride-1">Úvahy politiků a&#160;žurnalistů o&#160;kapitalismu jako společnosti svobody a&#160;socialismu jako říši nesvobody nemají pochopitelně za cíl vysvětlit povahu obou společností, nýbrž v&#160;případě politiků mají podepřít jejich mocenské postavení, zatímco žurnalistům mají umožnit získat si přízeň těchto politiků.</p>
			<p class="MLP_text ParaOverride-1">Pohlédneme-li na obě společnosti optikou nehodnotící sociologie, pak zjišťujeme, že v&#160;obou politických systémech existuje vcelku konstantní rozložení masy kontroly a&#160;v&#160;protikladu k&#160;ní podobně konstantní objem relativní svobody. Cukroví svobody a&#160;bič kontroly velice dobře znají oba dva systémy, liší se však v&#160;tom, do jakých oblastí kontrolu směřují a&#160;kde ponechávají relativní svobodu.</p>
			<p class="MLP_text ParaOverride-1">Západní společnosti od samého počátku svých moderních dějin podrobují tvrdé a&#160;nekompromisní kontrole vše, co souvisí s&#160;prací, s&#160;podnikáním a&#160;s&#160;hromaděním zisku. Tato kontrola měla a&#160;má mnoho podob. Extrémního stupně dosáhla v&#160;samotných počátcích tržního podnikání, kdy práce otroků podrobených drastickému dohledu pomáhala zhodnocovat přírodní bohatství svobodného světadílu. Ve stejné době vznikají v&#160;Evropě manufaktury, jejichž vojenská organizace pomáhala disciplinovat až dosud nedostatečně ukázněnou pracovní sílu. I&#160;později jsou průmyslové továrny stavěny podle vzoru věznic, tak aby zaručovaly maximální účinnost dohledu nad prací. Ale také podnikatelé se podrobují velice tvrdé kontrole a&#160;disciplíně. Má například podobu neustálého vylepšování a&#160;precizování technik vedení účtů, zavádění sofistikovaných revizních praktik a&#160;podobně. Celý život generací gründerů je pod neúprosným dohledem diktovaným nutností rentability veškerého počínání. Tehdy vzniká přesvědčení, že čas jsou peníze a&#160;čas strávený neproduktivně se rovná ušlému zisku. Kontrola času a&#160;jeho produktivního trávení se stává stejně přísnou jako kontrola peněz. Celá oblast výroby je koncipována tak, aby z&#160;jejího výnosu mohly být hrazeny náklady na všudypřítomný dohled nad zúčastněnými. Zmírnění dohledu neúměrně zvyšuje riziko bankrotu. Vývoj manažerství jako vědecké disciplíny lze pochopit jako snahu o&#160;stále dokonalejší internalizaci tohoto dohledu, která umožňuje snížit náklady na jeho výkon.</p>
			<p class="MLP_text ParaOverride-1">Tato tuhá a&#160;zcela nekompromisní kontrola, prováděná systematicky v&#160;oblasti všech výrobních aktivit, se stala jedním z&#160;bezprostředních zdrojů ekonomického úspěchu západní společnosti. Tato společnost zároveň pochopila, že by bylo velmi neekonomické rozšiřovat takto přísnou kontrolu na všechny oblasti života společnosti. Každá kontrolní činnost vyžaduje značné náklady a&#160;není ekonomické rozšiřovat kontrolu natolik, že by náklady převážily nad ziskem. (Právě o&#160;tom se přesvědčily nejen četné tradiční společnosti, ale v&#160;jistém smyslu i&#160;společnost reálného socialismu.) Západní společnost proto ponechává četné oblasti života společnosti buď zcela mimo kontrolu, anebo se v&#160;těchto sektorech uspokojuje poměrně vysokou mírou nepředvídatelnosti. Část oblastí, v&#160;nichž byla ponechána autonomie a&#160;volnost, nese pracovní označení „oblast lidských a&#160;občanských práv“. Společnosti, které se naopak snažily striktně kontrolovat jednání svých členů i&#160;v&#160;těchto oblastech, vykazovaly pravidelně vysokou míru nerentability a&#160;postupně krachovaly. Vítězná měšťanská společnost pochopila, že stačí podrobit tvrdému dohledu oblast výroby a&#160;ostatní výdaje mohou být bez většího rizika ušetřeny. Výstupy fungující výroby v&#160;podobě nadbytku konzumního zboží regulují chování členů společnosti zcela spolehlivě a&#160;navíc dokáží vsugerovat pocit stále se rozšiřující svobody.</p>
			<p class="MLP_text ParaOverride-1">Společnosti reálného socialismu ke své škodě rozvrhly oblasti kontroly a&#160;relativní svobody přesně opačně. Za clonou centrálního plánování a&#160;všelidového vlastnictví byla nastolena skutečná říše svobody právě v&#160;oblasti práce a&#160;výroby. Zde fakticky neplatily žádné zákazy a&#160;mnohé zde probíhalo formou naprosto spontánní improvizace. Právo na práci zajišťovalo prakticky všem stabilní zisk a&#160;přitom každému garantovalo naprostou volnost, zda pracovat, či nikoli. Pro mnohé tak byla setřena hranice mezi prací a&#160;odpočinkem, právě tak jako hranice mezi majetkem státním, družstevním a&#160;vlastním. Práce se stala pro mnohé hrou. Hrou o&#160;to, kdo si více nahrabe. V&#160;této hře soupeřili s&#160;komunisty mnozí ziskově angažovaní nestraníci. Při této kratochvíli chléb a&#160;hry vystupovaly v&#160;dialektické jednotě. Stěží některý zaměstnanec v&#160;takzvané svobodné společnosti zažil v&#160;práci tolik báječné svobody, jako průměrný zaměstnanec národního podniku v&#160;době reálného socialismu. Ten, kdo úzus nerespektoval a&#160;chtěl skutečně pracovat, riskoval, že bude považován za potrhlého podivína. V&#160;institucionalizované podobě se návyk nepracovat pěstoval právě tak v&#160;prostředí učňovského školství, jako na úrovni vysokých škol a&#160;mnoha vědeckých ústavů. Nebyl to pochopitelně protest proti režimu, nebyla to čtyřicet let trvající generální stávka. Byla to naopak naprostá identifikace s&#160;principy, na nichž byl režim založen. Teprve mnohem později se stane „z milionů líných kmánů dva miliony partyzánů v&#160;Matičce stověžaté“ (Karel Kryl).</p>
			<p class="MLP_text ParaOverride-1">Nastolení skutečné říše svobody v&#160;oblasti práce mělo své výhody i&#160;nevýhody. Absence účinné kontroly umožňovala těm nejotrlejším kumulovat značné majetky. Vrstva socialistických zbohatlíků začala úspěšně parazitovat na stále hůře fungující ekonomice. Příslušníkům této vrstvy se dařilo provádět v&#160;malém i&#160;ve větším jakousi původní akumulaci kapitálu. Na rozdíl od klasické akumulace nebyl však jejím doprovodem dohled a&#160;kontrola, nýbrž naopak právě absence účinné kontroly. Nevýhodou tohoto postupu bylo, že sice vznikaly značné majetky, spolu s&#160;tím však nedocházelo k&#160;masovému rozšíření konzumních možností, jako tomu bylo zcela přirozeně v&#160;případě kapitalismu. Nekompromisně rabovaná ekonomika toho prostě nebyla schopna.</p>
			<p class="MLP_text ParaOverride-1">Neexistence snadno dostupného masového konzumu (při stále viditelnějším kontrastu s&#160;rozvojem konzumu v&#160;západních zemích) neumožňovala účinně manipulovat chováním řadových občanů, tak jak to činí zcela rutinně všechny společnosti nadbytku. To byl také jeden z&#160;hlavních důvodů, proč musely být vně sféry výroby celé oblasti chování a&#160;myšlení podrobeny zcela otevřenému dohledu a&#160;systematické kontrole.</p>
			<p class="MLP_text ParaOverride-1">Pro reálný socialismus se stala jeho kombinace kontroly a&#160;relativní svobody osudnou. Stále rostoucí náklady na kontrolování celé oblasti liberálních práv a&#160;svobod neměly být časem z&#160;čeho hrazeny. A&#160;tak se lidé posléze od socialismu osvobodili. Nikoli však svým hrdinstvím, nýbrž svou leností. Nízká produktivita práce už nedokázala zajistit ani výrobu vlastních okovů. A&#160;tak se stalo, že se dělný lid po předlouhém váhání nakonec přece jen postavil odvážně na stranu hrstky disidentů požadujících návrat k&#160;úspěšnější kombinaci kontroly a&#160;volnosti, ke kombinaci ekonomických nutností a&#160;občanských svobod. Zbytnělá vrstva reálně socialistických zbohatlíků pozdravila tuto volbu s&#160;upřímným nadšením, neboť jí konečně umožnila přeměnit nakradený majetek v&#160;produktivní kapitál. Je s&#160;podivem, kdo všechno dokázal profitovat z&#160;pravdy a&#160;lásky.</p>
			<p class="MLP_text ParaOverride-1">Nás zde zajímá ovšem ekologická stránka a&#160;ekologické dopady obou historicky vyzkoušených kombinací autonomie a&#160;kontroly, svobody a&#160;dohledu. Politická kontrola zprostředkovaná ekonomickou prosperitou a&#160;nadměrným konzumem je kontrolou vysoce efektivní. Náklady na ni hradí příroda. Rituály soukromého konzumu, které jsou druhou stranou hladkého fungování vysoce centralizovaných demokracií a&#160;jejich zcela funkčním doplňkem, ukrajují neúprosně z&#160;pralesů Brazílie, z&#160;pastvin Afriky i&#160;z&#160;ropných ložisek Blízkého východu. Politická stabilita vyspělých demokracií vyžaduje každoročně obrátit v&#160;prach a&#160;popel (ne-li v&#160;něco horšího) neobnovitelné zdroje, které se tvořily v&#160;nitru zeměkoule přibližně milion let. Mnohé demokratické politiky přitom jistě ve snu straší otázka: budou občané vyspělých zemí nadále respektovat demokracii, jestliže jim do budoucna nezaručí, že každý z&#160;nich bude moci i&#160;nadále za sebou denně zanechávat nevábnou hromádku smetí?</p>
			<p class="MLP_text ParaOverride-1">Reálný socialismus vsadil na absenci účinné kontroly v&#160;oblasti produkce. V&#160;rekordním čase se mu podařilo dohnat a&#160;předehnat Západ v&#160;tvorbě skrývek, hald, stok, smetišť a&#160;odpadních jímek. To vše se podařilo, aniž by přitom konzum dosáhl úrovně západního vzoru. Zdroje byly obráceny v&#160;prach a&#160;popel, bez odpovídajícího konzumu to však legitimitu systému neposílilo. Výsledkem byl pocit relativní deprivace širokých mas pracujících, které znaly báječné hamburgery a&#160;pivo v&#160;plechovkách pouze z&#160;amerických filmů. Zatímco vedení strany a&#160;vláda neustále vyhlašovaly, že životní úroveň opět vzrostla o&#160;n&#160;%, hospodyňky byly zoufalé, že si nemohou vyzkoušet na vlastní kůži rozdíly mezi Persilem, Arielem a&#160;Vizirem, zatímco jejich manželé byli stresováni komplikovaností výměny nové Škody za ojetý Mercedes. Situace dospěla tak daleko, že dokonce i&#160;pro Gottwaldovy vnuky ve stranických funkcích se stal nejprůkaznějším měřítkem úspěchu co nejpohodlnější přístup do obchodů se západním zbožím. Drancování přírody se neustále zvyšovalo v&#160;blahé naději, že prosperita se přece také u&#160;nás musí jednou dostavit. Materiální výstupy tohoto drancování se však neobjevovaly na pultech běžných obchodů. Ztrácely se v&#160;rozvětveném labyrintu klientských sítí propojujících tajemníky, náměstky a&#160;vedoucí všech stupňů a&#160;všech rezortů. Celý systém se pak zhroutil, když bohatí již nebyli schopni hrát si dále na chudé a&#160;chudí již nebyli schopni být na svoji chudobu hrdi.</p>
			<p class="MLP_text ParaOverride-1">Dnes již stěží kdo určí, jaký díl bohatství, jež neustále plynulo ze soustavně rabované přírody, se rozplynul v&#160;nekontrolovatelném plýtvání a&#160;kolik uvízlo v&#160;sítích tajemníků, náměstků a&#160;vedoucích. V&#160;každém případě byla tato druhá část zřejmě dostatečně velká na to, aby se na jejím základě vytvořila nová, solidně zajištěná elita moci. Jaký bude její vztah k&#160;ekologii? Přesně takový, jaký jí dovolí Mezinárodní měnový fond. Jeho globální strategie, zdá se, připouští pouze dvě možnosti: buďto budeme ještě připuštěni k&#160;hostině bohatých, která vyjídá zbytky rezerv z&#160;talířů chudých zemí, anebo se zúčastníme této hostiny ve funkci jednohubky, popřípadě dvou jednohubek spojených velice, velice volnou unií.</p>
			<p class="MLP_text ParaOverride-1">V&#160;každém případě však dojde ke změně hlavního nástroje kontroly společnosti i&#160;přírodního prostředí. Namísto vlády byrokratického úřadu nastoupí vláda peněz.</p>
			<p id="_idParaDest-27" class="MLP_uroven3_nadpis ParaOverride-1">Peníze a&#160;úřad <br/>jako dva alternativní nástroje kontroly</p>
			<p class="MLP_text_bez1radku ParaOverride-1">Kapitalismus a&#160;socialismus představují dva typy vysoce centralizované a&#160;industrializované společnosti. Ke své regulaci užívají tyto společnosti v&#160;různé míře dvou hlavních principů, jejichž původ a&#160;rozvoj souvisí mnohem více s&#160;centralizací než s&#160;industrializací. Kapitalismus i&#160;socialismus jsou dědici městské kultury a&#160;jejích dvou vynálezů: principu kontroly pomocí peněz a&#160;principu kontroly pomocí byrokratického úřadu.</p>
			<p class="MLP_text ParaOverride-1">Peníze a&#160;byrokracie představují dva umělé prostředky, s&#160;jejichž pomocí lze kontrolovat chování lidí na dálku a&#160;udržovat tuto kontrolu v&#160;čase. Moc peněz a&#160;moc úřadu se přenesla z&#160;měst přes knížecí dvory do moderní doby a&#160;dnes stojí v&#160;samotných základech moderního státu, ať již je jeho politický režim jakýkoli.</p>
			<p class="MLP_text ParaOverride-1">Zatímco kapitalismus podřídil chod společnosti moci peněz, socialismus podřídil ve stejné míře společnost moci úřadu. Zatímco neomezená moc peněz je jen vnějším projevem fungování generalizovaného trhu, neomezená moc úřaduje vnějším projevem existence byrokracie. Generalizovaný trh i&#160;byrokracie, každý svým způsobem, jsou závislé na centralizované moci a&#160;svým působením tuto centralizaci neustále posilují. Trh ani byrokracie nemají v&#160;sobě zbudovány mechanismy, které by dokázaly brzdit jejich enormní rozpínavost a&#160;jejich snahu pohltit a&#160;ovládnout všechny ostatní možné způsoby regulace sociálního života.</p>
			<p class="MLP_text ParaOverride-1">Snaha spojit princip trhu s&#160;principem úřadu v&#160;měřítku státu a&#160;v&#160;rámci centralizované moci tak, aby se navzájem korigovaly, dala vzniknout tzv. „státu blahobytu“. Dnešní hluboká krize států tohoto typu naznačuje, že propojení obou protikladných principů je mnohem obtížnější, než se původně předpokládalo. Dokonce se zdá, že v&#160;měřítku celých centralizovaných států je takové propojení prakticky nemožné.</p>
			<p class="MLP_text ParaOverride-1">Cílem státu blahobytu je vyrovnávat nestejné dopady tržního mechanismu na jednotlivce a&#160;celé domácnosti přerozdělováním části nadproduktu, jež je realizováno byrokratickým aparátem. I&#160;v&#160;podmínkách trhu tak má být zajištěna určitá minimální rovnost občanů před konzumem, a&#160;to včetně těch, kteří z&#160;různých důvodů nebyli tržně příliš úspěšní. Stát blahobytu garantuje všem svým občanům minimální příjem, poskytuje jim základní sociální zabezpečení, základní i&#160;vyšší vzdělání, zajišťuje standardní péči o&#160;zdraví, zabezpečuje je v&#160;nezaměstnanosti, garantuje jim střechu nad hlavou atd. K&#160;zajištění všech těchto sociálních vymožeností je nutno odčerpávat část zisků realizovaných tržně pomocí byrokratické správy, která tržně nefunguje.</p>
			<p class="MLP_text ParaOverride-1">Po dobu přibližně třiceti let od skončení druhé světové války se zdálo, že stát blahobytu dokázal překlenout rozpory mezi povahou peněz a&#160;trhu na jedné straně a&#160;fungováním byrokracie na straně druhé. Podíl veřejných výdajů z&#160;hrubého národního produktu po celou tuto dobu neustále stoupal, životní úroveň téměř celé populace západních zemí rostla až dosud neznámým tempem. Stále vzrůstající kontrast mezi průměrným konzumem na Západě a&#160;jeho náhražkovými formami na Východě Evropy výrazně přispíval k&#160;diskreditaci reálného socialismu, jehož cíle byly i&#160;za odlišnou ideologickou rouškou v&#160;podstatě identické s&#160;politikou států blahobytu, jejichž ubývající prostředky však ke splnění těchto cílů stále zřetelněji nepostačovaly.</p>
			<p class="MLP_text ParaOverride-1">V&#160;polovině sedmdesátých let věnovaly vyspělé země na své sociální výdaje od 40&#160;% (Rakousko) do 54&#160;% (Nizozemí) ze svého hrubého národního produktu. Třebaže ropné krize v&#160;sedmdesátých letech ekonomikou vyspělých zemí poněkud otřásly, poptávka po sociálním zabezpečení a&#160;po garantovaném konzumu nejenže neklesla, ale dále stoupala. Na udržení dosaženého životního standardu musí vyspělé země na přelomu osmdesátých a&#160;devadesátých let vydávat již zhruba 50&#160;% (Německo, Británie) až 60&#160;% (Holandsko, Itálie, Dánsko) svého hrubého národního produktu. Švédsko, které dokonce překročilo hranici 60&#160;%, mělo jako první země Západu možnost přesvědčit se, že rostoucí přerozdělování vede dříve nebo později k&#160;ohrožení ekonomické prosperity. Růst přerozdělování pro sociální účely snižuje možnost investovat do výroby, snižuje motivaci podávat výkon, stále větší část nadproduktu je pohlcována byrokratickou mašinérií zabývající se jeho přerozdělováním. Otevírá se bludný kruh, neboť neustále přibývá těch, kdo musí přispívat na sociální zabezpečení druhých. Spolu s&#160;tím se rozvíjejí předpoklady pro vzrůst rasistických nálad, neboť domorodí daňoví poplatníci odmítají přispívat na živobytí politických i&#160;ekonomických utečenců ze zahraničí.</p>
			<p class="MLP_text ParaOverride-1">Tato situace vedla v&#160;ekonomické teorii i&#160;v&#160;praktické politice k&#160;energickému nástupu neoliberalismu, který požaduje radikální snížení míry přerozdělování, výraznou redukci moci úřadu a&#160;návrat k&#160;moci peněz nerovně rozdělovaných trhem. Volá po oživení ekonomiky vyčerpávané nadměrnými sociálními výdaji a&#160;po nutnosti povzbuzení pracovní i&#160;podnikatelské motivace tlumené nezaslouženou jistotou solidního zabezpečení zcela nezávisle na podaném výkonu a&#160;tržních výsledcích.</p>
			<p class="MLP_text ParaOverride-1">Od sedmdesátých let se tak rozvíjí spor mezi stoupenci minimálně regulovaného trhu a&#160;přívrženci výrazné regulace prostřednictvím státní správy. Stoupenci trhu obviňují své soupeře z&#160;náklonnosti k&#160;socialismu a&#160;jeho direktivnímu řízení, odpůrci se brání poukazem na to, že reálný socialismus vznikl v&#160;prvé řadě jako odpověď na sociální ignorantství stoupenců čistého trhu, neprozřetelných předchůdců stejně neprozřetelných neoliberálů.</p>
			<p class="MLP_text ParaOverride-1">Spor mezi oběma tábory je ve skutečnosti výrazem závažné krize západní civilizace, jejíž hodnoty výkonu a&#160;spravedlnosti se dostávají do vážné kolize v&#160;důsledku omezenosti přírodních zdrojů. Stoupenci státu blahobytu považují za správné, aby každý občan měl vytvořeny podmínky pro důstojný život, a&#160;to bez ohledu na svůj ekonomický přínos a&#160;svou individuální zdatnost, neboť tyto kvality nemůže v&#160;podmínkách komplexní společnosti a&#160;v&#160;peripetiích své životní dráhy vždy sám dost dobře ovlivňovat. Slabost tohoto přístupu spočívá v&#160;tom, že nedokáže stanovit obecně přijatelnou hranici pro to, co lze považovat za důstojné životní podmínky. Princip relativní deprivace působí, že tlak na další zlepšení životního standardu a&#160;standardního konzumu nemá konce. (Ani skromnější Holanďan není ochoten klesnout ve své životní úrovni na úroveň průměrného Čecha.)</p>
			<p class="MLP_text ParaOverride-1">Ekologické dopady životního standardu zajištěného pro celou populaci jsou však otřesné. Jeho běžnou součástí se stalo i&#160;právo na atraktivní dovolenou, a&#160;tak, když se v&#160;létě desítky milionů Němců přesunují ve svých 30 milionech osobních automobilů na pláže italské a&#160;francouzské Riviéry, přenáší se mrak zplodin z&#160;výfukových plynů až nad ostrovy u&#160;pobřeží Irska.</p>
			<p class="MLP_text ParaOverride-1">Řešení neoliberálů je přímočaré. Nárok každého občana na výši životní úrovně se má řídit pouze tím, nakolik bude jeho výkon oceněn trhem. Schopní jedinci budou podle tohoto předpokladu zcela ve vlastním zájmu iniciovat další ekonomický pokrok. Případné přebytky mohou být teprve dodatečně rozdělovány mezi ty méně schopné.</p>
			<p class="MLP_text ParaOverride-1">Mezi četné slabiny tohoto přístupu patří neochota stanovit, ve kterém okamžiku budou již potřeby schopných a&#160;úspěšných saturovány natolik, že svolí k&#160;rozdělení přebytků. Je pravděpodobné, že pokud by takové rozhodnutí mělo zůstat na jejich vůli, celý problém by se poměrně brzy vyřešil tím, že méně schopní by vymřeli hladem. Něco podobného praktikuje liberální politika již delší dobu ve vztazích mezi vyspělými zeměmi a&#160;zeměmi třetího světa.</p>
			<p class="MLP_text ParaOverride-1">Hlavní problém ideologie neoliberalismu tkví ovšem v&#160;tom, že je velmi obtížné zajistit loajalitu populace k&#160;systému demokracie, není-li pro dostatečně široké vrstvy společnosti zajištěn dostatečný a&#160;trvale vzestupný konzum. Tento problém nevadí liberálům ve vztahu k&#160;zemím třetího světa, neboť jejich obyvatelstvo je nevolí. Demokracie však je „vládou většiny“ a&#160;manipulovat touto většinou bez reálné šance na zajištění jejího materiálního komfortu lze pravděpodobně pouze dočasně. Jakmile je však takový konzum (samozřejmě v&#160;důsledku tržně úspěšných) v&#160;dostatečném měřítku zajištěn, ocitáme se opět v&#160;neúnosné situaci milionů motorizovaných kobylek. Dnešní volání po prosperitě je reklamou na právě takové řešení, které ve skutečnosti řešením není.</p>
			<p class="MLP_text ParaOverride-1">Spor mezi neoliberály a&#160;stoupenci státu blahobytu pomohl zřetelně odkrýt jak omezenost peněz (trhu), tak také omezenost úřadů (byrokracie), pokud jsou používány jako nástroje kontroly společ­nosti i&#160;přírodního prostředí.</p>
			<p class="MLP_text ParaOverride-1">Limity tržní regulace mají podobu tzv. externalit. Strukturní podobou tržního mechanismu je suma kontraktů uzavíraných mezi jednotlivými partnery, přičemž se předpokládá, ze zúčastněné strany mají naprostou svobodu do jednotlivých kontraktů vstoupit, či nikoli. Rozhodují se pouze podle míry výhodnosti jednotlivých kontraktů. Představa ideálního trhu dále předpokládá, že každý přínos účastníka bude druhými odměněn, zatímco opak bude penalizován. Lze uvést triviální příklady: nabídnu-li žádané zboží, budu jeho kupcem odměněn, nedodržím-li podmínky pracovní smlouvy, budu zaměstnavatelem penalizován.</p>
			<p class="MLP_text ParaOverride-1">Externality představují takové situace, kdy například jednání jedné strany prokazatelně poškozuje stranu druhou, aniž by bylo jakkoli penalizováno. Kladné externality naopak prospívají druhé straně, aniž by byl jejich původce touto stranou či někým jiným odměněn. Jako příklad kladné externality bývá uváděna péče o&#160;vlastní zdraví. Tím, že respektuji pravidla hygieny, přispívám zároveň k&#160;ochraně druhých před nákazami, aniž bych byl za to z&#160;jejich strany odměňován. Běžně uváděnou negativní externalitou je znečištění životního prostředí, které není zahrnuto do nákladů výrobce. V&#160;roli poškozené strany zde vystupuje příroda, popřípadě lidé, kteří na znečištění zdravotně doplácejí. Poškozené straně nejsou vzniklé škody automaticky hrazeny, tak jak by tomu mělo v&#160;případě dokonalého trhu být.</p>
			<p class="MLP_text ParaOverride-1">Odpůrci trhu poukazují na podobné případy jako na důkazy toho, že trh ve skutečnosti nefunguje natolik perfektně, jak to tvrdí neoklasičtí ekonomové. Stoupenci trhu naopak upozorňují, že příklad znečištění (i&#160;všech dalších externalit) je pouze dokladem toho, že v&#160;daném případě tržní vztah mezi stranami vlastně neexistuje. Podle těchto ekonomů je to právě absence trhu, co nese v&#160;daném případě vinu za nekompenzovanou újmu. Situaci lze údajně napravit tím, že do výrobních nákladů znečišťovatele budou zahrnuty také náklady na kompenzaci škod vzniklých v&#160;důsledku znečištění. Tím dojde k&#160;takzvané internalizaci ekologických dopadů výroby. Udrží se jen ti výrobci, kteří budou schopni vyrábět ekologicky natolik šetrně, že ani náklady na případné mizivé znečištění neohrozí jejich konkurenceschopnost. Podle stoupenců trhu mohou tedy být ekologické externality řešeny tím, že poškozování přírody se bude započítávat do výrobních nákladů těch, kdo ji poškozují. Takové řešení má řadu důsledků. Mimo jiné z&#160;něho plyne, že chudí nebudou moci přírodu poškozovat. Poškozování přírody se stane výlučným právem bohatých. K&#160;internalizaci ekologických dopadů do ceny výrobků by navíc muselo dojít u&#160;všech výrobců současně, navíc pravděpodobně v&#160;mezinárodním měřítku. I&#160;potom lze ovšem předpokládat, že kapitálově silnější výrobci si budou moci dovolit „dotovat“ své znečištění, zatímco kapitálově slabší výrobce může snadno přivést na mizinu i&#160;znečištění velmi nízké. Zůstane-li u&#160;logiky trhu, pak pouze bohatí budou moci odepsanou přírodu řádně zaplatit.</p>
			<p class="MLP_text ParaOverride-1">Na omezenost alternativního způsobu regulace a&#160;kontroly prováděné skrze byrokraticky uspořádané organizace upozorňuje koncepce internality organizací vyvinutá koncem sedmdesátých let ekonomem Charlesem Wolfem. Tento koncept poukazuje na bytostnou neekonomičnost v&#160;činnosti veřejných organizací. Zatímco externalita znamená, že určitý kladný dopad není odměněn či záporný dopad penalizován, internalita organizací znamená, že zde existuje tendence pobírat odměny bez ohledu na to, vedla-li činnost dané organizace k&#160;nějaké formě ekonomického zisku, či obecně k&#160;nějakému kladnému dopadu. Příbuznou formou internality organizací je situace, kdy náklady na provoz jsou hrazeny bez ohledu na rentabilitu činnosti. Výsledkem je, že organizace považuje za hlavní kritérium své úspěšnosti především neustálý nárůst rozpočtu na svoji činnost, bez ohledu na výsledky této činnosti. Stoupenci neoliberalismu zdůrazňují, že existující externality jsou pro vývoj zdravé ekonomiky méně nebezpečné, než neustálý růst nákladů spojených s&#160;financováním provozu veřejných organizací, které by měly nedostatky trhu korigovat. Jde o&#160;působivý argument, zejména v&#160;diskusi o&#160;možnostech dalšího přežívání státu blahobytu. V&#160;podstatě se tvrdí, že činnost byrokratických organizací, které by měly spravedlivěji přerozdělovat část nadproduktu těm, kdo bez vlastního přičinění nemohou být tržně úspěšní, spotřebovává neúměrně velkou část vytvořeného nadproduktu. Pokud by byly byrokratické organizace redukovány na minimum (a volnost trhu tedy rozvinuta maximálně), byla by společnost bohatší, což je koneckonců také v&#160;zájmu tržně neúspěšných.</p>
			<p class="MLP_text ParaOverride-1">Celý spor nás zde nezajímá jako spor mezi politickou pravicí a&#160;levicí, zajímají nás pouze ekologické souvislosti a&#160;ekologické dopady obou stanovisek. V&#160;čem se liší stanovisko peněz a&#160;stanovisko úřadu z&#160;hlediska přírody? Zatímco trh si chce přírodu koupit, byrokracie ji chce usměrnit svými dekrety. Trh považuje za férové pouze takové ničení přírody, které bylo řádně zaplaceno. Byrokracie pouze takové, které bylo úředně povoleno. Hlubší příbuznost obou stanovisek spočívá v&#160;tom, že ani trh, ani úřad nepřiznává přírodě zvláštní statut, který by byl výrazněji odlišný od ostatních kupovaných věcí, či spravovaných záležitostí.</p>
			<p class="MLP_text ParaOverride-1">Ekonomové se snaží prosazovat „ekologický“ přístup i&#160;při posuzování nevratného ničení naší planety. Hovoří se v&#160;této souvislosti o&#160;ekologickém účetnictví. Důsledné uplatňování takového účetnictví však předpokládá, že může být stanovena cena za všechny druhy ohrožování a&#160;poškozování života. Kolik by mělo stát například dřevo z&#160;brazilských pralesů, pokud by do jeho ceny měla být kromě nákladů na těžbu započítána cena neznámého počtu živočišných druhů, které v&#160;důsledku zničení dané části pralesa vyhynou? Jak tuto cenu smrti stanovit, když nikdo není schopen spočítat, zaniknou-li řádově tisíce anebo „jenom“ stovky živočišných a&#160;rostlinných druhů? A&#160;co když některý z&#160;vybitých druhů náhodou obsahuje klíč k&#160;vývoji léku proti rakovině? Neměla by se v&#160;tom případě započítat do ceny dřeva i&#160;cena milionů lidských životů, které na absenci léku doplatí? Pokud ničení pralesů přivodí nevratné změny v&#160;atmosféře planety (a nic není pravděpodobnější), neměl by se v&#160;ceně mahagonového nábytku pro snoby odrazit snad i&#160;výdaj za vyhynutí lidstva?</p>
			<p class="MLP_text ParaOverride-1">Kde berou ekonomové drzost, s&#160;níž si troufají sestavovat své ceníky smrti? A&#160;jaká je vůbec cena ekonoma, který v&#160;klimatizované kanceláři provádí tyto výpočty na dvě desetinná místa? V&#160;čem se liší obchodník, který za nacistické totality kalkuloval ceny transportů pokusných lidí, od ekonoma, který v&#160;demokracii řeší problém, jak započítat náklad na rizika jaderného znečištění své rodné země do ceny elektrického proudu?</p>
			<p class="MLP_text ParaOverride-1">I&#160;průměrný ekonom dokáže stanovit, o&#160;kolik by měla vzrůst cena určité suroviny při stejné poptávce a&#160;klesající nabídce (nabídka neobnovitelných surovin musí v&#160;delší perspektivě nutně klesat). Ani geniální ekonom však nedokáže zahrnout do ceny výrobků náklady na škodlivé efekty výroby jednoduše proto, že je při komplexnosti a&#160;provázanosti ekologických souvislostí prostě nemůže znát. Pokud by všechny globální ztráty plynoucí bezprostředně i&#160;zprostředkovaně z&#160;výroby vyčíslit dokázal, je velmi pravděpodobné, že naprostá většina konzumního zboží by byla pro své astronomické ceny zcela neprodejná. Pokud toto zboží zatím prodejné je, není to proto, že by nás jeho výroba smrtelně neohrožovala, nýbrž proto, že ani geniální ekonomové si toto ohrožení neuvědomují, či je prostě z&#160;nějakých mimoekonomických důvodů neberou do úvahy.</p>
			<p class="MLP_text ParaOverride-1">Ani vláda úřadu (byrokracie) není ovšem schopna zohlednit ve svém rozhodování naprostou výjimečnost přírody, nedokáže ji ani odlišit od ostatních objektů svého rozhodování. Příroda tak sdílí osud všech záležitostí, které se kdy staly předmětem rozhodování byrokratického úřadu: její problémy se stávají pro stále více zbytnělou byrokracii víceméně irelevantní. Byrokracie představuje systém, který dokáže parazitovat na jakémkoli řešeném problému. Pro její vlastní bujení je přitom povaha řešeného problému vcelku nepodstatná.</p>
			<p class="MLP_text ParaOverride-1">Byrokracie představuje institucionalizovaný způsob řešení pro­blémů všeho druhu v&#160;podmínkách nadměrně centralizovaného politického útvaru. Z&#160;povahy centralizace i&#160;z&#160;povahy samotné byrokracie přitom vyplývá, že zdaleka nejslabším místem fungování celého systému jsou styčné body mezi úřadem a&#160;realitou. Byrokracie představuje poměrně spolehlivý způsob řešení vztahů mezi úřady a&#160;úředníky různých úrovní. Ovšem v&#160;místě, kde nejnižší úředník již nemá komu štafetu předat, spočívá Achillova pata celého systému. Úředníci tuto slabinu dobře znají a&#160;snaží se proto rozsah styčných ploch s&#160;mimoúřední realitou minimalizovat. Čím více se jim to daří, tím bezchybněji celá byrokracie funguje.</p>
			<p class="MLP_text ParaOverride-1">Podobně jako ministerstvo školství dbá, aby nepřicházelo do přímého kontaktu se školami, podobně jako ministerstvo obrany dodržuje bezpečnou vzdálenost od vojenských útvarů, podobně se ministerstvo životního prostředí snaží co možná nejméně se poskvrnit kontaktem s&#160;přírodou. Ministři, kteří tento nepsaný zákon nerespektují, nezůstávají ve svých úřadech dlouho. Svým zájmem o&#160;školy, armádu či přírodu dokazují, že nepochopili, v&#160;čem spočívá jejich funkce.</p>
			<p class="MLP_text ParaOverride-1">Byrokracie se formovala v&#160;evropském civilizačním kontextu po celá staletí. Rozhodně nevznikla proto, aby vyřešila kterýkoli z&#160;problémů, které po tuto dobu společnost trápily. Ostatně celý mechanismus jejího fungování takovému jednorázovému vyřešení jakéhokoli problému spolehlivě brání. Nalézat účinná řešení není přirozeně v&#160;zájmu žádné organizace, neboť by tím ztratila důvod k&#160;existenci. V&#160;jejím zájmu je problémy právě jen řešit. Byrokracie jako seberegulující systém ustavila základní vzorce svého fungování v&#160;době, kdy vidina nekonečného řešení určitého problému znamenala záruku trvalého sociálního zabezpečení členů organizace a&#160;vysokého statusu pro všechny řešitele. Byrokratický úřad je proto naprosto nevhodným nástrojem pro řešení problémů ekologického typu, tedy problémů, jejichž nevyřešení nepřináší trvalé zajištění a&#160;status, nýbrž zánik celého systému.</p>
			<p id="_idParaDest-28" class="MLP_uroven3_nadpis ParaOverride-1">Devastace páchnoucí a&#160;devastace voňavá</p>
			<p class="MLP_text_bez1radku ParaOverride-1">Období budování, rozvoje a&#160;postupného vyhnívání reálného socia­lismu lze přirovnat k&#160;přírodní pohromě. Existuje přesná dokumentace, která zachycuje dopady tohoto období na naši přírodu i&#160;na zdravotní stav populace (Moldan 1990, Hadač 1983, Vavroušek 1990).</p>
			<p class="MLP_text ParaOverride-1">Tyto práce, fundované v&#160;oblasti přírodovědné, bohužel nezachycují, o&#160;co vlastně u&#160;nás zejména v&#160;posledních dvaceti letech šlo. Pod vlajkou socialismu, kterou již stěží kdo dokázal brát vážně, probíhala na jedné straně jakási obdoba původní akumulace kapitálu, a&#160;to stejně dravě a&#160;nekompromisně, jako na Západě počátkem novověku. Na straně druhé sílila konzumní závislost populace na zbytečných výrobcích masové spotřeby. To vše probíhalo za obrovského mrhání přírodními zdroji, jako ostatně všude tam, kde majetek, jenž se stal objektem akumulace, nepatřil dosud nikomu. Také v&#160;tomto ohledu jsme pouze kopírovali Západ z&#160;období počátku novověku. Výsledkem je ekologická katastrofa a&#160;stav země srovnatelný pouze se stavem zemí třetího světa, které se staly objektem tržního drancování financovaného Severem.</p>
			<p class="MLP_text ParaOverride-1">Aby bylo možno odhadnout, jaké jsou vůbec možnosti pozitivních změn do budoucna, bylo by třeba pečlivě zvážit a&#160;rozlišit, jaký díl naší ekologické katastrofy byl způsoben socialistickou za­ostalostí země a&#160;kolik z&#160;ní je prostým důsledkem toho, že žijeme ve vysoce centralizovaném státním útvaru, který je již sto let industrializován a&#160;který je vzhledem k&#160;rezervám zdrojů všeho druhu evidentně přelidněn. Je vysoce pravděpodobné, že pokud by naše ekonomika nebyla podrobena strategickým požadavkům Sovětského svazu a&#160;jeho vojenské kultury, nebyla by naše ekologická situace tak zoufalá, jako je dnes. Byla by zřejmě pouze tak zoufalá, jako je v&#160;dnešním Holandsku, severní Itálii či Anglii. Měli bychom určitě o&#160;několik set kilometrů více dálnic, v&#160;republice by bylo nepochybně již několik desítek prodejen firmy McDonald’s, na tisíc obyvatel by nepřipadalo pouze 173 osobních aut, nýbrž něco přes 400, nikoli 122 televizorů, nýbrž zhruba 350. Denně bychom spotřebovali na hlavu přibližně 3&#160;500 kalorií stejně jako dnes, potraviny bychom však kupovali v&#160;přepestrých obalech. Dětská úmrtnost by byla jen nepatrně nižší, průměrný věk by však byl o&#160;několik let vyšší. Naše surovinové bohatství by snad nebylo vydrancováno, protože bychom své potřeby dokázali uspokojovat drancováním méně progresivních zemí. Naše elektrárny by snad nebyly přetíženy, neboť bychom energeticky náročnou výrobu realizovali na území méně šťastných států. Radost z&#160;prosperity by nám mohlo kazit snad jen to, že globálně bychom byli ve stejně katastrofální situaci, v&#160;jaké jsme společně s&#160;Holanďany dnes. Skleníkový efekt by nás ohrožoval naprosto stejně a&#160;ultrafialové záření by kosilo jen o&#160;něco zdravější a&#160;snad opálenější populaci.</p>
			<p class="MLP_text ParaOverride-1">Reálný socialismus, jehož gulášová prosperita byla jen zvlášť plýtvavou karikaturou prosperity Západu, se rozvíjel i&#160;stagnoval na půdorysu centralizované společnosti konzumu. Jeho udržitelnou alternativou stěží může být společnost, která má centralizaci i&#160;konzum ve svém znaku. Situace se nezlepší, když se ke dvanácti obézním hvězdičkám připojí dvanáct nebo čtyřiadvacet podvyživených, o&#160;to však lačnějších.</p>
		</div>
</body>
</html>