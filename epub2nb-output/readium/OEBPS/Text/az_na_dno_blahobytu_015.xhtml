<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>az_na_dno_blahobytu-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="az_na_dno_blahobytu-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-35" class="MLP_uroven2_kapitola ParaOverride-1">Shrnutí</p>
			<p class="MLP_text_bez1radku ParaOverride-1">Převážná většina ekologické literatury se zabývá popisem toho, jak člověk postupně a&#160;systematicky ničí přírodu, která je nezbytným předpokladem jeho přežití. Tato studie má poněkud jiný záměr. Snaží se přispět k&#160;pochopení toho, proč naprostá většina lidí&#160;– a&#160;konečně také lidstvo jako celek&#160;– lhostejně přihlíží blížící se pohromě. Klíč k&#160;vysvětlení této absurdity lze, podle našeho názoru, hledat především v&#160;přílišné centralizaci společnosti.</p>
			<p class="MLP_text ParaOverride-1">Nadměrná centralizace politických útvarů je dědictvím minulosti, která řešila zcela jiné než ekologické problémy. V&#160;dnešní situaci krajní ekologické nouze se však stává jednou z&#160;rozhodujících překážek udržitelného vývoje. Centralizace blokuje možnost přežití v&#160;několika ohledech:</p>
			<p class="MLP_text ParaOverride-1">1) Náklady na fungování nadměrně centralizovaných politických útvarů zcela neproduktivně odčerpávají prostředky, které by bylo možno mnohem efektivněji využít k&#160;ekologicky přátelštějšímu uspořádání života. Nadměrně centralizované útvary zakládají své fungování na logice byrokratické mašinerie, jejíž veškerá energie se vyčerpává na řešení problémů vzniklých v&#160;důsledku její existence, takže již nezbývá na realizaci cílů, kvůli kterým tyto mašinerie původně vznikly. Moderní státy vznikly jako prostředek ochrany svých občanů a&#160;právě tímto cílem dosud legitimují svou existenci. Ve skutečnosti jsou však dnes vůči globálním ekologickým problémům, které přežití občanů aktuálně ohrožují, víceméně bezbranné. Navíc samy výrazně přispívají k&#160;vyostření těchto problémů v&#160;důsledku plýtvání, které je cenou za udržování nadměrné centralizace.</p>
			<p class="MLP_text ParaOverride-1">2) Centralizované politické útvary jsou z&#160;technických důvodů založeny na principu pasivní demokracie. Masa občanů tvoří publikum, které přihlíží zápasu politických stran, usilujících o&#160;ovládnutí centralizované moci a&#160;o&#160;její následné využití pro své vlastní potřeby. Rétorika demokracie je jednou ze zbraní, kterou strany v&#160;tomto zápase s&#160;oblibou používají. Centralizovaná masová demokracie sice formálně poskytuje svým občanům naprostou svobodu volby, sama však představuje natolik komplexní systém, že občané nejsou sami schopni posoudit kompetentně, která volba bude pro optimální fungování systému nejvhodnější. Svoboda jejich volby se tak do značné míry vyčerpává v&#160;ochotě nechat se přesvědčit (popřípadě zmanipulovat) těmi politiky, kteří dokáží vyvolat dojem přiměřené kompetentnosti. Hlavním (ne-li zcela jediným) měřítkem správnosti volby se pro občana stává výše a&#160;úroveň konzumu, kterou mu jednotliví politikové a&#160;jejich strany dokáží garantovat. V&#160;podmínkách nadměrně centralizovaných států je jiný mechanismus stěží představitelný. Politikové, stojící v&#160;čele těchto útvarů, nemají zájem jít až ke kořenům ekologické problematiky, protože ty tkvějí právě v&#160;nadměrné centralizaci moci a&#160;v&#160;doprovodném nadměrném konzumu, tedy ve skutečnostech, které činí moc v&#160;očích politiků tak neodolatelně atraktivní.</p>
			<p class="MLP_text ParaOverride-1">3) Nadměrný konzum se stává v&#160;podmínkách nadměrné centralizace psychologickou nutností. Soukromý konzum vytváří nejen iluzi neomezené volby, nýbrž především útulný azyl, vlídný ostrůvek v&#160;moři nedozírné komplexnosti velké společnosti. Na rozdíl od megalomanských parametrů centralizované společnosti respektuje konzum ve všech ohledech míry zákazníka (v některých případech si zákazníka dokonce pro tento účel vhodně upraví pomocí reklamy). Svět konzumu je jedním z&#160;mála míst, které je natolik přehledné, že je i&#160;člen vysoce komplexní společnosti může snadno kontrolovat. Právě v&#160;tomto světě si kompenzuje svoji frustraci plynoucí z&#160;poznání, že velký svět nekonečně přesahuje možnosti jeho intervence, byť by se nazýval demokratickým. Na rozdíl od dění ve velké politice svět konzumu navíc krásně voní. Schopnost uspokojovat stále rostoucí potřeby nadměrného konzumu je užívána jako hlavní legitimizační trumf v&#160;politice vyspělých zemí. Celý systém je ovšem bezprostředně ohrožen, vznikne-li dojem, že dosažený konzum nebude moci být zvyšován, či dokonce do budoucna ani udržen. Odtud pramení politická potřeba dosahování neustálého ekonomického růstu.</p>
			<p class="MLP_text ParaOverride-1">4) Hospodářský růst, jenž je považován za rozhodující měřítko, ne-li přímo za ekvivalent prosperity země, představuje neudržitelný směr vývoje. Jestliže se centralizované politické útvary nemohou obejít bez hospodářského růstu, budou se muset lidé, chtějí-li přežít, obejít bez centralizovaných útvarů. Je ovšem obtížné apelovat na masu konzumentů v&#160;tomto směru, neboť nadměrná centralizace uvádí do chodu psychické mechanismy, které lidem brání uvědomit si neperspektivnost dosavadního vývoje i&#160;zrůdnost svého postoje k&#160;vlastní budoucnosti. Vzniká paradoxní situace, kdy skutečným destruktivním postojem není postoj ekologů, jimž jde vlastně již jen o&#160;možnost holého přežití. Destruktivní je ve svých důsledcích postoj slibující prosperitu a&#160;nechápající, že „tyto žně všech dob jsou jen jednorázovou akcí a&#160;potom nastane čas, kdy již nebude co sklízet“ (Wöhlcke 1987:25).</p>
			<p class="MLP_text ParaOverride-1">5) Strategie změny by v&#160;této absurdní situaci měla vycházet z&#160;poznání, že není momentálně v&#160;silách zdravého rozumu obrátit chod sebedestruktivní prosperity. Koncentrovaná politická a&#160;ekonomická moc, úřad a&#160;peníze dokáží zlomit jakýkoli odpor. Navíc s&#160;odvoláním na nejvyšší hodnoty humanity a&#160;pokroku. Tato pokrytecká civilizace však stravuje sama sebe. Ničí zdroje, bez nichž nemůže fungovat. Je v&#160;silách ekologů postup této sebevraždy jedné civilizace pečlivě monitorovat a&#160;o&#160;jeho průběhu neustále referovat. V&#160;současné době je to zřejmě jediná možnost, jak zvýšit naději, že neudržitelný systém bude opuštěn již po úvodních příznacích krize, a&#160;nikoli až v&#160;konečné agónii, která by už neponechala dostatek prostředků ke skromnému, avšak důstojnějšímu životu. Zároveň je třeba začít seriózně rozvíjet představy alternativního uspořádání, neboť ti, kdo znají jen jedinou cestu, nám budou pramálo platni, až dorazíme na její konec.</p>
		</div>
</body>
</html>