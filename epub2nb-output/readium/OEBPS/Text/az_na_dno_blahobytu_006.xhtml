<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>az_na_dno_blahobytu-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="az_na_dno_blahobytu-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Předmluva ke druhému vydání</p>
			<p class="MLP_text_bez1radku ParaOverride-1">Knížka Až na dno blahobytu vyvolala nejen v&#160;kruzích ekologů poměrně značný ohlas. Vyvolala samozřejmě také nesouhlasné reakce. Byl jsem mimo jiné obviněn ze sympatií k&#160;nedemokratickým režimům, z&#160;proticivilizačních postojů a&#160;dokonce nařčen z&#160;výzvy k&#160;násilnému vystěhovávání lidí z&#160;velkoměst. Podobná obvinění jsou natolik absurdní, že obrana proti nim by byla ztrátou času. Nikdo z&#160;kritiků bohužel ani slůvkem nenastínil svou vlastní ideu, jak čelit hrozící ekologické krizi. Zbavili mne tak potěšení podrobit stejně zdrcující, i&#160;když snad ne stejně zkreslující kritice koncepce jejich.</p>
			<p class="MLP_text_bez1radku_-12-0- ParaOverride-1">V&#160;uplynulých dvou letech tak spatřil světlo světa pouze jediný pro­jekt zabývající se bezprostředně naší ekologickou situací. Jde o&#160;několikrát přepracovávaný návrh ministerstva Františka Bendy (někdy omylem označovaného jako Ministerstvo životního prostředí) ke koncepci státní politiky v&#160;oblasti ekologie. Hlavním cílem zmíněného návrhu je však udržení něčeho úplně jiného, než našich nadějí na udržitelnou společnost. Proto necítím potřebu korigovat svoji knížku ani v&#160;tomto ohledu.</p>
			<p class="MLP_text ParaOverride-1">Místo úprav v&#160;textu bych chtěl ještě jednou zdůraznit myšlenku obsaženou především v&#160;závěrečných kapitolách. Jestliže se zde jako o&#160;možném řešení hovoří především o&#160;decentralizaci, neznamená to, že právě decentralizace sama o&#160;sobě dokáže garantovat naše přežití. Je spíše jen vnějším výrazem udržitelného uspořádání lidské společnosti. Pokud zároveň s&#160;ní nedojde k&#160;přeměně v&#160;oblasti lidských hodnot a&#160;k&#160;renesanci pocitu naší zodpovědnosti za osudy celku, vedlo by toto technické opatření zřejmě jen k&#160;novým sporům o&#160;mizející zdroje. Ekonomická a&#160;politická decentralizace má oslabit proud materiálu, který se v&#160;současné době přelévá mezi celými kontinenty, aby posílil svobodu velkých nadnárodních firem. Decentralizace však nemůže uspět, nedojde-li zároveň k&#160;budování nadnárodních sítí koordinace rozhodování v&#160;klíčových otázkách přežití. Zvýšení decentralizace a&#160;soběstačnosti nemá znamenat zvýšení izolovanosti, ani vzrůst partikularismu. Dnešní problémy mají globální povahu a&#160;jejich globální řešení vyžaduje mnohem intenzivnější spolupráci, než na jakou jsou zvyklé národní státy, tyto smutné pozůstatky válečnického uspořádání světa.</p>
			<p class="MLP_dopis_podpis_-I- ParaOverride-1">Jan Keller, září 1995</p>
		</div>
</body>
</html>