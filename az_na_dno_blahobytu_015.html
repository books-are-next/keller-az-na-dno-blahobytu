<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Shrnutí">
    <meta name="apple-mobile-web-app-capable" content="yes">
    <title>Shrnutí</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./az_na_dno_blahobytu_014.html">
    <link rel="next" href="./az_na_dno_blahobytu_016.html">
    <meta name="nb-order" content="11">
    <link rel="self" href="az_na_dno_blahobytu_015.html">
    <meta name="nb-identifier" content="keller-az-na-dno-blahobytu-a815506">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="803" data-nb-chars="5818">
    <nav role="doc-toc">
      <ul class="plain section">
        <li><a href="az_na_dno_blahobytu_006.html">Předmluva ke druhému vydání</a></li>
        <li><a href="az_na_dno_blahobytu_007.html">Úvod: Zplodiny blahobytu</a></li>
        <li><a href="az_na_dno_blahobytu_008.html">Trh, ekonomický růst a&nbsp;příroda</a>
          <ol class="headings-toc">
            <li><a href="az_na_dno_blahobytu_008.html#iluze-růstu">Iluze růstu</a></li>
            <li><a href="az_na_dno_blahobytu_008.html#růst-anebo-kolaps">Růst, anebo kolaps</a></li>
            <li><a href="az_na_dno_blahobytu_008.html#růst-achudoba">Růst a&nbsp;chudoba</a></li>
            <li><a href="az_na_dno_blahobytu_008.html#ekonomický-růst-atřetí-svět">Ekonomický růst a&nbsp;třetí svět</a></li>
            <li><a href="az_na_dno_blahobytu_008.html#ekonomický-růst-adevastace-přírody">Ekonomický růst a&nbsp;devastace přírody</a></li>
            <li><a href="az_na_dno_blahobytu_008.html#vedlejší-důsledky-ekonomického-růstu">Vedlejší důsledky ekonomického růstu</a></li>
          </ol>
        </li>
        <li><a href="az_na_dno_blahobytu_009.html">Potřeby, konzum a&nbsp;příroda</a>
          <ol class="headings-toc">
            <li><a href="az_na_dno_blahobytu_009.html#potřeby-přirozené-apotřeby-vynucené">Potřeby přirozené a&nbsp;potřeby vynucené</a></li>
            <li><a href="az_na_dno_blahobytu_009.html#potřeby-trhu">Potřeby trhu</a></li>
            <li><a href="az_na_dno_blahobytu_009.html#konzum-jako-azyl">Konzum jako azyl</a></li>
            <li><a href="az_na_dno_blahobytu_009.html#automobil-jako-droga">Automobil jako droga</a></li>
            <li><a href="az_na_dno_blahobytu_009.html#potřeby-politického-režimu">Potřeby politického režimu</a></li>
            <li><a href="az_na_dno_blahobytu_009.html#konzum-vpařeništi">Konzum v&nbsp;pařeništi</a></li>
            <li><a href="az_na_dno_blahobytu_009.html#případ-mcdonalds">Případ McDonald’s</a></li>
          </ol>
        </li>
        <li><a href="az_na_dno_blahobytu_010.html">Politická moc a&nbsp;příroda</a>
          <ol class="headings-toc">
            <li><a href="az_na_dno_blahobytu_010.html#kontraproduktivita-národních-států">Kontraproduktivita národních států</a></li>
            <li><a href="az_na_dno_blahobytu_010.html#masová-demokracie-apříroda">Masová demokracie a&nbsp;příroda</a></li>
            <li><a href="az_na_dno_blahobytu_010.html#profesionálové-politiky-apolitičtí-analfabeti">Profesionálové politiky a&nbsp;političtí analfabeti</a></li>
            <li><a href="az_na_dno_blahobytu_010.html#šance-přírody-vsoupeření-politických-stran">Šance přírody v&nbsp;soupeření politických stran</a></li>
            <li><a href="az_na_dno_blahobytu_010.html#všechny-strany-jsou-konzervativní">Všechny strany jsou konzervativní</a></li>
            <li><a href="az_na_dno_blahobytu_010.html#televize-jako-symbol-pasivní-demokracie">Televize jako symbol pasivní demokracie</a></li>
          </ol>
        </li>
        <li><a href="az_na_dno_blahobytu_011.html">Reálný socialismus jako přírodní pohroma a&nbsp;krize státu blahobytu</a>
          <ol class="headings-toc">
            <li><a href="az_na_dno_blahobytu_011.html#kapitalismus-versus-socialismus">Kapitalismus versus socialismus:</a></li>
            <li><a href="az_na_dno_blahobytu_011.html#peníze-aúřad">Peníze a&nbsp;úřad</a></li>
            <li><a href="az_na_dno_blahobytu_011.html#devastace-páchnoucí-adevastace-voňavá">Devastace páchnoucí a&nbsp;devastace voňavá</a></li>
          </ol>
        </li>
        <li><a href="az_na_dno_blahobytu_012.html">Zablokované řešení: Společnost v&nbsp;hypnóze</a></li>
        <li><a href="az_na_dno_blahobytu_013.html">Výzva k&nbsp;přežití: Decentralizace</a>
          <ol class="headings-toc">
            <li><a href="az_na_dno_blahobytu_013.html#neviditelná-ruka-konzumu">Neviditelná ruka konzumu</a></li>
            <li><a href="az_na_dno_blahobytu_013.html#decentralizace-podle-přírody">Decentralizace podle přírody</a></li>
            <li><a href="az_na_dno_blahobytu_013.html#raději-život-než-blahobyt">Raději život než blahobyt</a></li>
          </ol>
        </li>
        <li><a href="az_na_dno_blahobytu_014.html">Místo doslovu</a></li>
        <li><a href="az_na_dno_blahobytu_015.html">Shrnutí</a></li>
        <li><a href="az_na_dno_blahobytu_016.html">Literatura</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./az_na_dno_blahobytu_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="7"><span class="idea" data-nb-ref-number="1" id="idea1" data-nb-words="1" data-nb-chars="7">Shrnutí</span></h1>
        <section>
          <p class="chunk" data-nb-ref-number="2" data-nb-words="65" data-nb-chars="444"><span class="idea" data-nb-ref-number="2" id="idea2" data-nb-words="65" data-nb-chars="444">Převážná většina ekologické literatury se&nbsp;zabývá popisem toho, jak člověk postupně a&nbsp;systematicky ničí přírodu, která je&nbsp;nezbytným předpokladem jeho přežití. Tato studie má&nbsp;poněkud jiný záměr. Snaží se&nbsp;přispět k&nbsp;pochopení toho, proč naprostá většina lidí&nbsp;– a&nbsp;konečně také lidstvo jako celek&nbsp;– lhostejně přihlíží blížící se&nbsp;pohromě. Klíč k&nbsp;vysvětlení této absurdity lze, podle našeho názoru, hledat především v&nbsp;přílišné centralizaci společnosti.</span></p>
          <p class="chunk" data-nb-ref-number="3" data-nb-words="36" data-nb-chars="279"><span class="idea" data-nb-ref-number="3" id="idea3" data-nb-words="36" data-nb-chars="279">Nadměrná centralizace politických útvarů je&nbsp;dědictvím minulosti, která řešila zcela jiné než ekologické problémy. V&nbsp;dnešní situaci krajní ekologické nouze se&nbsp;však stává jednou z&nbsp;rozhodujících překážek udržitelného vývoje. Centralizace blokuje možnost přežití v&nbsp;několika ohledech:</span></p>
          <ol>
            <li class="chunk" data-nb-ref-number="4" data-nb-words="108" data-nb-chars="834"><span class="idea" data-nb-ref-number="4" id="idea4" data-nb-words="108" data-nb-chars="834"><p>Náklady na&nbsp;fungování nadměrně centralizovaných politických útvarů zcela neproduktivně odčerpávají prostředky, které by&nbsp;bylo možno mnohem efektivněji využít k&nbsp;ekologicky přátelštějšímu uspořádání života. Nadměrně centralizované útvary zakládají své fungování na&nbsp;logice byrokratické mašinerie, jejíž veškerá energie se&nbsp;vyčerpává na&nbsp;řešení problémů vzniklých v&nbsp;důsledku její existence, takže již nezbývá na&nbsp;realizaci cílů, kvůli kterým tyto mašinerie původně vznikly. Moderní státy vznikly jako prostředek ochrany svých občanů a&nbsp;právě tímto cílem dosud legitimují svou existenci. Ve&nbsp;skutečnosti jsou však dnes vůči globálním ekologickým problémům, které přežití občanů aktuálně ohrožují, víceméně bezbranné. Navíc samy výrazně přispívají k&nbsp;vyostření těchto problémů v&nbsp;důsledku plýtvání, které je&nbsp;cenou za&nbsp;udržování nadměrné centralizace.</p></span></li>
            <li class="chunk" data-nb-ref-number="5" data-nb-words="178" data-nb-chars="1310"><span class="idea" data-nb-ref-number="5" id="idea5" data-nb-words="178" data-nb-chars="1310"><p>Centralizované politické útvary jsou z&nbsp;technických důvodů založeny na&nbsp;principu pasivní demokracie. Masa občanů tvoří publikum, které přihlíží zápasu politických stran, usilujících o&nbsp;ovládnutí centralizované moci a&nbsp;o&nbsp;její následné využití pro své vlastní potřeby. Rétorika demokracie je&nbsp;jednou ze&nbsp;zbraní, kterou strany v&nbsp;tomto zápase s&nbsp;oblibou používají. Centralizovaná masová demokracie sice formálně poskytuje svým občanům naprostou svobodu volby, sama však představuje natolik komplexní systém, že&nbsp;občané nejsou sami schopni posoudit kompetentně, která volba bude pro optimální fungování systému nejvhodnější. Svoboda jejich volby se&nbsp;tak do&nbsp;značné míry vyčerpává v&nbsp;ochotě nechat se&nbsp;přesvědčit (popřípadě zmanipulovat) těmi politiky, kteří dokáží vyvolat dojem přiměřené kompetentnosti. Hlavním (ne-li zcela jediným) měřítkem správnosti volby se&nbsp;pro občana stává výše a&nbsp;úroveň konzumu, kterou mu&nbsp;jednotliví politikové a&nbsp;jejich strany dokáží garantovat. V&nbsp;podmínkách nadměrně centralizovaných států je&nbsp;jiný mechanismus stěží představitelný. Politikové, stojící v&nbsp;čele těchto útvarů, nemají zájem jít až&nbsp;ke&nbsp;kořenům ekologické problematiky, protože ty&nbsp;tkvějí právě v&nbsp;nadměrné centralizaci moci a&nbsp;v&nbsp;doprovodném nadměrném konzumu, tedy ve&nbsp;skutečnostech, které činí moc v&nbsp;očích politiků tak neodolatelně atraktivní.</p></span></li>
            <li class="chunk" data-nb-ref-number="6" data-nb-words="159" data-nb-chars="1149"><span class="idea" data-nb-ref-number="6" id="idea6" data-nb-words="159" data-nb-chars="1149"><p>Nadměrný konzum se&nbsp;stává v&nbsp;podmínkách nadměrné centralizace psychologickou nutností. Soukromý konzum vytváří nejen iluzi neomezené volby, nýbrž především útulný azyl, vlídný ostrůvek v&nbsp;moři nedozírné komplexnosti velké společnosti. Na&nbsp;rozdíl od&nbsp;megalomanských parametrů centralizované společnosti respektuje konzum ve&nbsp;všech ohledech míry zákazníka (v některých případech si&nbsp;zákazníka dokonce pro tento účel vhodně upraví pomocí reklamy). Svět konzumu je&nbsp;jedním z&nbsp;mála míst, které je&nbsp;natolik přehledné, že&nbsp;je&nbsp;i&nbsp;člen vysoce komplexní společnosti může snadno kontrolovat. Právě v&nbsp;tomto světě si&nbsp;kompenzuje svoji frustraci plynoucí z&nbsp;poznání, že&nbsp;velký svět nekonečně přesahuje možnosti jeho intervence, byť by&nbsp;se&nbsp;nazýval demokratickým. Na&nbsp;rozdíl od&nbsp;dění ve&nbsp;velké politice svět konzumu navíc krásně voní. Schopnost uspokojovat stále rostoucí potřeby nadměrného konzumu je&nbsp;užívána jako hlavní legitimizační trumf v&nbsp;politice vyspělých zemí. Celý systém je&nbsp;ovšem bezprostředně ohrožen, vznikne-li dojem, že&nbsp;dosažený konzum nebude moci být zvyšován, či&nbsp;dokonce do&nbsp;budoucna ani udržen. Odtud pramení politická potřeba dosahování neustálého ekonomického růstu.</p></span></li>
            <li class="chunk" data-nb-ref-number="7" data-nb-words="120" data-nb-chars="869"><span class="idea" data-nb-ref-number="7" id="idea7" data-nb-words="120" data-nb-chars="869"><p>Hospodářský růst, jenž je&nbsp;považován za&nbsp;rozhodující měřítko, ne-li přímo za&nbsp;ekvivalent prosperity země, představuje neudržitelný směr vývoje. Jestliže se&nbsp;centralizované politické útvary nemohou obejít bez hospodářského růstu, budou se&nbsp;muset lidé, chtějí-li přežít, obejít bez centralizovaných útvarů. Je&nbsp;ovšem obtížné apelovat na&nbsp;masu konzumentů v&nbsp;tomto směru, neboť nadměrná centralizace uvádí do&nbsp;chodu psychické mechanismy, které lidem brání uvědomit si&nbsp;neperspektivnost dosavadního vývoje i&nbsp;zrůdnost svého postoje k&nbsp;vlastní budoucnosti. Vzniká paradoxní situace, kdy skutečným destruktivním postojem není postoj ekologů, jimž jde vlastně již jen o&nbsp;možnost holého přežití. Destruktivní je&nbsp;ve&nbsp;svých důsledcích postoj slibující prosperitu a&nbsp;nechápající, že&nbsp;„tyto žně všech dob jsou jen jednorázovou akcí a&nbsp;potom nastane čas, kdy již nebude co&nbsp;sklízet“ (Wöhlcke 1987:25).</p></span></li>
            <li class="chunk" data-nb-ref-number="8" data-nb-words="136" data-nb-chars="926"><span class="idea" data-nb-ref-number="8" id="idea8" data-nb-words="136" data-nb-chars="926"><p>Strategie změny by&nbsp;v&nbsp;této absurdní situaci měla vycházet z&nbsp;poznání, že&nbsp;není momentálně v&nbsp;silách zdravého rozumu obrátit chod sebedestruktivní prosperity. Koncentrovaná politická a&nbsp;ekonomická moc, úřad a&nbsp;peníze dokáží zlomit jakýkoli odpor. Navíc s&nbsp;odvoláním na&nbsp;nejvyšší hodnoty humanity a&nbsp;pokroku. Tato pokrytecká civilizace však stravuje sama sebe. Ničí zdroje, bez nichž nemůže fungovat. Je&nbsp;v&nbsp;silách ekologů postup této sebevraždy jedné civilizace pečlivě monitorovat a&nbsp;o&nbsp;jeho průběhu neustále referovat. V&nbsp;současné době je&nbsp;to&nbsp;zřejmě jediná možnost, jak zvýšit naději, že&nbsp;neudržitelný systém bude opuštěn již po&nbsp;úvodních příznacích krize, a&nbsp;nikoli až&nbsp;v&nbsp;konečné agónii, která by&nbsp;už&nbsp;neponechala dostatek prostředků ke&nbsp;skromnému, avšak důstojnějšímu životu. Zároveň je&nbsp;třeba začít seriózně rozvíjet představy alternativního uspořádání, neboť ti, kdo znají jen jedinou cestu, nám budou pramálo platni, až&nbsp;dorazíme na&nbsp;její konec.</p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./az_na_dno_blahobytu_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>