<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Výzva k&nbsp;přežití: Decentralizace">
    <meta name="apple-mobile-web-app-capable" content="yes">
    <title>Výzva k&nbsp;přežití: Decentralizace</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jan Keller: Až na dno blahobytu">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Až na dno blahobytu">
    <meta property="og:title" content="Až na dno blahobytu">
    <meta property="og:type" content="book">
    <meta property="og:book:author" content="Jan Keller">
    <meta property="twitter:title" content="Jan Keller: Až na dno blahobytu">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./az_na_dno_blahobytu_012.html">
    <link rel="next" href="./az_na_dno_blahobytu_014.html">
    <meta name="nb-order" content="9">
    <link rel="self" href="az_na_dno_blahobytu_013.html">
    <meta name="nb-identifier" content="keller-az-na-dno-blahobytu-08acdf0">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4631" data-nb-chars="32569">
    <nav role="doc-toc">
      <ul class="plain section">
        <li><a href="az_na_dno_blahobytu_006.html">Předmluva ke druhému vydání</a></li>
        <li><a href="az_na_dno_blahobytu_007.html">Úvod: Zplodiny blahobytu</a></li>
        <li><a href="az_na_dno_blahobytu_008.html">Trh, ekonomický růst a&nbsp;příroda</a>
          <ol class="headings-toc">
            <li><a href="az_na_dno_blahobytu_008.html#iluze-růstu">Iluze růstu</a></li>
            <li><a href="az_na_dno_blahobytu_008.html#růst-anebo-kolaps">Růst, anebo kolaps</a></li>
            <li><a href="az_na_dno_blahobytu_008.html#růst-achudoba">Růst a&nbsp;chudoba</a></li>
            <li><a href="az_na_dno_blahobytu_008.html#ekonomický-růst-atřetí-svět">Ekonomický růst a&nbsp;třetí svět</a></li>
            <li><a href="az_na_dno_blahobytu_008.html#ekonomický-růst-adevastace-přírody">Ekonomický růst a&nbsp;devastace přírody</a></li>
            <li><a href="az_na_dno_blahobytu_008.html#vedlejší-důsledky-ekonomického-růstu">Vedlejší důsledky ekonomického růstu</a></li>
          </ol>
        </li>
        <li><a href="az_na_dno_blahobytu_009.html">Potřeby, konzum a&nbsp;příroda</a>
          <ol class="headings-toc">
            <li><a href="az_na_dno_blahobytu_009.html#potřeby-přirozené-apotřeby-vynucené">Potřeby přirozené a&nbsp;potřeby vynucené</a></li>
            <li><a href="az_na_dno_blahobytu_009.html#potřeby-trhu">Potřeby trhu</a></li>
            <li><a href="az_na_dno_blahobytu_009.html#konzum-jako-azyl">Konzum jako azyl</a></li>
            <li><a href="az_na_dno_blahobytu_009.html#automobil-jako-droga">Automobil jako droga</a></li>
            <li><a href="az_na_dno_blahobytu_009.html#potřeby-politického-režimu">Potřeby politického režimu</a></li>
            <li><a href="az_na_dno_blahobytu_009.html#konzum-vpařeništi">Konzum v&nbsp;pařeništi</a></li>
            <li><a href="az_na_dno_blahobytu_009.html#případ-mcdonalds">Případ McDonald’s</a></li>
          </ol>
        </li>
        <li><a href="az_na_dno_blahobytu_010.html">Politická moc a&nbsp;příroda</a>
          <ol class="headings-toc">
            <li><a href="az_na_dno_blahobytu_010.html#kontraproduktivita-národních-států">Kontraproduktivita národních států</a></li>
            <li><a href="az_na_dno_blahobytu_010.html#masová-demokracie-apříroda">Masová demokracie a&nbsp;příroda</a></li>
            <li><a href="az_na_dno_blahobytu_010.html#profesionálové-politiky-apolitičtí-analfabeti">Profesionálové politiky a&nbsp;političtí analfabeti</a></li>
            <li><a href="az_na_dno_blahobytu_010.html#šance-přírody-vsoupeření-politických-stran">Šance přírody v&nbsp;soupeření politických stran</a></li>
            <li><a href="az_na_dno_blahobytu_010.html#všechny-strany-jsou-konzervativní">Všechny strany jsou konzervativní</a></li>
            <li><a href="az_na_dno_blahobytu_010.html#televize-jako-symbol-pasivní-demokracie">Televize jako symbol pasivní demokracie</a></li>
          </ol>
        </li>
        <li><a href="az_na_dno_blahobytu_011.html">Reálný socialismus jako přírodní pohroma a&nbsp;krize státu blahobytu</a>
          <ol class="headings-toc">
            <li><a href="az_na_dno_blahobytu_011.html#kapitalismus-versus-socialismus">Kapitalismus versus socialismus:</a></li>
            <li><a href="az_na_dno_blahobytu_011.html#peníze-aúřad">Peníze a&nbsp;úřad</a></li>
            <li><a href="az_na_dno_blahobytu_011.html#devastace-páchnoucí-adevastace-voňavá">Devastace páchnoucí a&nbsp;devastace voňavá</a></li>
          </ol>
        </li>
        <li><a href="az_na_dno_blahobytu_012.html">Zablokované řešení: Společnost v&nbsp;hypnóze</a></li>
        <li><a href="az_na_dno_blahobytu_013.html">Výzva k&nbsp;přežití: Decentralizace</a>
          <ol class="headings-toc">
            <li><a href="az_na_dno_blahobytu_013.html#neviditelná-ruka-konzumu">Neviditelná ruka konzumu</a></li>
            <li><a href="az_na_dno_blahobytu_013.html#decentralizace-podle-přírody">Decentralizace podle přírody</a></li>
            <li><a href="az_na_dno_blahobytu_013.html#raději-život-než-blahobyt">Raději život než blahobyt</a></li>
          </ol>
        </li>
        <li><a href="az_na_dno_blahobytu_014.html">Místo doslovu</a></li>
        <li><a href="az_na_dno_blahobytu_015.html">Shrnutí</a></li>
        <li><a href="az_na_dno_blahobytu_016.html">Literatura</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./az_na_dno_blahobytu_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="31"><span class="idea" data-nb-ref-number="1" id="idea1" data-nb-words="4" data-nb-chars="31">Výzva k&nbsp;přežití: Decentralizace</span></h1>
        <section>
          <p class="chunk" data-nb-ref-number="2" data-nb-words="67" data-nb-chars="472"><span class="idea" data-nb-ref-number="2" id="idea2" data-nb-words="67" data-nb-chars="472">Každá diskuse o&nbsp;neudržitelné ekologické situaci vedená se&nbsp;stoupenci neudržitelnosti končívá obvykle stejně. Nejbystřejší z&nbsp;nadměrných konzumentů, vědom si&nbsp;toho, že&nbsp;zdaleka nejlepší obranou je&nbsp;útok, vypálí ostře inteligentní dotaz: „A&nbsp;co tedy vlastně navrhujete?“ Tento dotaz zpravidla nečeká na&nbsp;odpověď, je&nbsp;spíše vážným obviněním. Jako kdyby se&nbsp;jím říkalo: „Heč, a&nbsp;stejně nás nedokážete zachránit.“ Po&nbsp;vznesení dotazu nadměrný konzument opět usedá, vědom si&nbsp;své moudrosti.</span></p>
          <p class="chunk" data-nb-ref-number="3" data-nb-words="33" data-nb-chars="215"><span class="idea" data-nb-ref-number="3" id="idea3" data-nb-words="33" data-nb-chars="215">Ani autor této práce neaspiruje na&nbsp;Nobelovu cenu za&nbsp;záchranu planety. To&nbsp;však ještě neznamená, že&nbsp;se&nbsp;smíříme s&nbsp;moudrostí nadměrných konzumentů a&nbsp;jejich mluvčích, kteří na&nbsp;nás rozzářeně zírají z&nbsp;obrazovek televizorů.</span></p>
          <p class="chunk" data-nb-ref-number="4" data-nb-words="95" data-nb-chars="558"><span class="idea" data-nb-ref-number="4" id="idea4" data-nb-words="95" data-nb-chars="558">Chceme-li hledat řešení, měli bychom si&nbsp;především udělat jasno v&nbsp;tom, co&nbsp;řešením určitě nebude. Rozhodně není řešení tvářit se, že&nbsp;se&nbsp;vlastně nic neděje a&nbsp;že vše je&nbsp;stále lepší v&nbsp;tomto nejlepším z&nbsp;možných světů. Je&nbsp;přece jen příliš známa historka o&nbsp;pánovi, který při pádu z&nbsp;desátého patra s&nbsp;každým patrem s&nbsp;úlevou zjišťuje, že&nbsp;se&nbsp;zase nic nestalo. Jeho spokojenost prý byla nejvyšší zhruba metr nad zemí. Toto stanovisko není dnes ve&nbsp;světě naštěstí příliš rozšířeno a&nbsp;je sdíleno v&nbsp;podstatě pouze těmi, kdo pravidelně fetují drogu politické a&nbsp;ekonomické moci.</span></p>
          <p class="chunk" data-nb-ref-number="5" data-nb-words="153" data-nb-chars="1098"><span class="idea" data-nb-ref-number="5" id="idea5" data-nb-words="153" data-nb-chars="1098">Nebezpečnější je&nbsp;iluze, podle níž lze nedobrou situaci k&nbsp;uspokojení všech vyřešit právě jen s&nbsp;použitím technických inovací. Optimisty z&nbsp;řad technologických environmentalistů čeká ještě mnohé rozčarování, neboť limitovanost lidského rozumu je&nbsp;spolehlivou zárukou toho, že&nbsp;technická vylepšení dosavadní techniky budou plodit stále nové nezamýšlené efekty. Není to&nbsp;ostatně tak dávno, co&nbsp;bylo zjištěno, že&nbsp;nejmodernější měřiče analyzující obsah výfukových plynů automobilů uvolňují při své ekologicky chvályhodné činnosti bohužel nezanedbatelné množství freonových látek. Ani při použití té&nbsp;nejdražší a&nbsp;nejsofistikovanější techniky není například Nizozemí schopno přiblížit se&nbsp;víc než na&nbsp;50&nbsp;% stavu, kdy by&nbsp;jeho spotřeba fosilních paliv přestala přispívat k&nbsp;tvorbě skleníkového efektu. Zbylých 50&nbsp;% nadměrných plynů nelze odstranit jinak, než rezignací na&nbsp;určitý díl dnes zcela běžného konzumu. Předpokládejme, že&nbsp;určité průmyslové odvětví dokáže snížit míru znečišťování za&nbsp;12&nbsp;let. Jestliže poroste o&nbsp;pouhá 3&nbsp;% ročně, bude znečišťovat stejně jako před svou ekologizací za&nbsp;24 let (Douthwaite 1992:176).</span></p>
          <p class="chunk" data-nb-ref-number="6" data-nb-words="77" data-nb-chars="585"><span class="idea" data-nb-ref-number="6" id="idea6" data-nb-words="77" data-nb-chars="585">Ani omezování konzumu, ani instalace výkonnějších čisticích zařízení nemůže ve&nbsp;střední a&nbsp;delší perspektivě vyústit do&nbsp;udržitelného rozvoje, neboť každá centralizovaná mašinerie se&nbsp;rozvíjí způsobem, který spotřebovává stále větší kvanta vstupů pouze na&nbsp;udržení celé mašinerie v&nbsp;chodu. Nadměrná centralizace moci je&nbsp;faktorem, který zcela nekompromisně blokuje možnosti každé účinnější obrany před nastupující ekologickou katastrofou. Principy ekologie jsou totiž zcela protikladné principům, na&nbsp;nichž je&nbsp;založena a&nbsp;podle nichž dále bují nadměrná centralizace politické a&nbsp;ekonomické moci.</span></p>
          <p class="chunk" data-nb-ref-number="7" data-nb-words="78" data-nb-chars="603"><span class="idea" data-nb-ref-number="7" id="idea7" data-nb-words="78" data-nb-chars="603">K&nbsp;základním poznatkům ekologie patří axiom, podle něhož je&nbsp;stabilita ekosystémů funkcí jejich diverzity. Centralizovaná společnost a&nbsp;centralizovaná státní moc tento požadavek naprosto nerespektují. Naopak, historický proces centralizace byl procesem odbourávání lokálních a&nbsp;institucionálních zvláštností, procesem stírání rozdílů mezi jednotlivými částmi stále více a&nbsp;více unifikovaných států. V&nbsp;tomto procesu byly postupně vyřazovány všechny mezistupně, které dříve oddělovaly jednotlivce od&nbsp;vševládné moci státu a&nbsp;chránily ho&nbsp;před ní. Zároveň se&nbsp;rozhodování vzdalovalo od&nbsp;lidí, o&nbsp;nichž se&nbsp;rozhodovalo.</span></p>
          <p class="chunk" data-nb-ref-number="8" data-nb-words="114" data-nb-chars="836"><span class="idea" data-nb-ref-number="8" id="idea8" data-nb-words="114" data-nb-chars="836">Národní státy novověku vznikly jako útvary, v&nbsp;nichž maximum záležitostí občanů je&nbsp;řízeno z&nbsp;jediného centra. Přeměna absolutních monarchií v&nbsp;demokratické státy na&nbsp;této skutečnosti mohla změnit jen málo, pokud požadavek participativní demokracie ustoupil před realitou nadvlády politických stran. Změna se&nbsp;projevila především v&nbsp;tom, že&nbsp;královský trůn obsadil kolektiv neurozených úředníků, takzvaných ministrů. Nezměněna zůstala však závislost všech částí země na&nbsp;jediném řídícím centru, ve&nbsp;kterém se&nbsp;rozhoduje o&nbsp;všech životně důležitých (a&nbsp;o&nbsp;mnoha dalších) záležitostech občanů. Mocenské centrum, které se&nbsp;ustavilo do&nbsp;podoby hlavního města, učinilo ze&nbsp;zbytku země periferii. V&nbsp;tomto centru probíhají změny režimů (periferie poslušně následuje), z&nbsp;tohoto centra vycházejí i&nbsp;direktivy ke&nbsp;konzervování režimů (periferie poslušně následuje).</span></p>
          <p class="chunk" data-nb-ref-number="9" data-nb-words="106" data-nb-chars="763"><span class="idea" data-nb-ref-number="9" id="idea9" data-nb-words="106" data-nb-chars="763">Dnešní centralizace politické moci, jejíž velice pozvolný nárůst je&nbsp;možno v&nbsp;řadě zemí Evropy kontinuálně sledovat přibližně od&nbsp;13.&nbsp;století a&nbsp;která se&nbsp;podstatně zrychluje teprve od&nbsp;druhé poloviny století patnáctého, je&nbsp;z&nbsp;velké části důsledkem vojenských opatření, výsledkem permanentní válečné krize. Centralizace moci se&nbsp;vytváří jako opatření ke&nbsp;zvýšení bojové akceschopnosti politických útvarů, jejichž neustálé soupeření vytváří krvavou osu dějin Evropy, nositelky pokroku v&nbsp;celosvětovém měřítku. S&nbsp;výjimkou jediného delšího období v&nbsp;19&nbsp;století, kdy Evropané vybíjeli své pudy v&nbsp;koloniích, je&nbsp;náš kontinent neustále zmítán válkami. Hlavní města tvoří od&nbsp;13.&nbsp;století vůdcovské stany tohoto válčení, pohyblivé hranice států vyjadřují momentální skóre válečné hry.</span></p>
          <p class="chunk" data-nb-ref-number="10" data-nb-words="175" data-nb-chars="1230"><span class="idea" data-nb-ref-number="10" id="idea10" data-nb-words="175" data-nb-chars="1230">Mocenská centralizace země v&nbsp;čele s&nbsp;hlavním městem není výrazem demokracie, nýbrž výrazem principu jednoty vedení. Ta&nbsp;byla pro každou zemi nezbytná, měla-li v&nbsp;permanentní mocenské konkurenci vůbec přežít. Přežití představuje pochopitelně hodnotu natolik vysokou, že&nbsp;každá země byla v&nbsp;minulosti ochotna zaplatit za&nbsp;ně&nbsp;jakoukoli cenu. Touto cenou se&nbsp;staly náklady na&nbsp;mocenskou centralizaci a&nbsp;na to, aby monolit moci byl udržován v&nbsp;chodu. Fungování těchto nadměrně centralizovaných útvarů je&nbsp;ovšem energeticky obrovsky náročné. Náklady na&nbsp;jejich udržování v&nbsp;neustálé válečné bdělosti musí být hrazeny kontinuálně, a&nbsp;to dokonce i&nbsp;v&nbsp;tom případě, že&nbsp;centrum zasahuje do&nbsp;dění ve&nbsp;zbytku země pouze epizodicky. Kolos tvořený propletencem centrálních úřadů, jejichž vznik a&nbsp;poslání si&nbsp;již nikdo nepamatuje, funguje podle všech imperativů byrokratických mašinérií. „Arogantní, všudypřítomný a&nbsp;ve všem kompetentní stát je&nbsp;nutně impotentní, protože neumí nic jiného, než nařizovat na&nbsp;základě abstraktních principů a&nbsp;obecných hledisek. Jedině mnohem skromnější stát by&nbsp;mohl být skutečně aktivní, protože jedině on&nbsp;je&nbsp;schopen naslouchat společnosti, rozumět občanům, sloužit jim a&nbsp;pomáhat jim uskutečňovat jejich vlastní cíle“ (Crozier 1987:10).</span></p>
          <p class="chunk" data-nb-ref-number="11" data-nb-words="114" data-nb-chars="863"><span class="idea" data-nb-ref-number="11" id="idea11" data-nb-words="114" data-nb-chars="863">Centralizovaná moc pochopitelně rozbujela natolik, že&nbsp;dokonale zapomněla, proč původně vlastně vznikla. Vznikla kdysi dávno z&nbsp;potřeby pouhého přežití. V&nbsp;situaci neustálé vojenské konfrontace se&nbsp;všemi okolními mocenskými útvary centralizace skutečně zvyšovala šance na&nbsp;přežití, takže enormní náklady na&nbsp;ni&nbsp;se&nbsp;zdály být ve&nbsp;srovnání s&nbsp;tímto cílem přinejmenším snesitelné. Dnes se&nbsp;však situace radikálně změnila. V&nbsp;podmínkách, kdy určujícím faktorem možností dalšího vývoje se&nbsp;stala zcela prokazatelná omezenost zdrojů planety, přestávají enormní náklady na&nbsp;provoz příliš centralizovaných politických útvarů nejen garantovat jejich přežití, stávají se&nbsp;naopak hlavní hrozbou pro toto přežití. Centralizace již nepůsobí funkčně, nýbrž naopak kontraproduktivně. V&nbsp;nové situaci nám již náklady na&nbsp;provoz nadměrně centralizovaných politických útvarů nemohou být lhostejné.</span></p>
          <p class="chunk" data-nb-ref-number="12" data-nb-words="143" data-nb-chars="1010"><span class="idea" data-nb-ref-number="12" id="idea12" data-nb-words="143" data-nb-chars="1010">Je&nbsp;velkým omylem domnívat se, že&nbsp;centralizovaná moc může působit ekologicky blahodárně. Ani pokud by&nbsp;ministři pro životní prostředí nebyli pouhými hříčkami v&nbsp;rukou mocných bossů velkých stran, neměli by&nbsp;šanci. Centralizovaná moc spotřebuje na&nbsp;pouhou svou mocenskou reprodukci taková kvanta zdrojů, že&nbsp;její případná ekologická gesta musí Matku Přírodu jedině znechutit. Je&nbsp;přitom vcelku lhostejné, zda ministři docházejí do&nbsp;svých kanceláří pěšky, či&nbsp;se&nbsp;prohánějí na&nbsp;motocyklech bez tlumičů. Pokud se&nbsp;centralizovaný stát dojemně pokouší pečovat o&nbsp;přírodu, je&nbsp;to&nbsp;podobně problematické, jako kdyby se&nbsp;armáda rozhodla věnovat řekněme jedno promile ze&nbsp;svého rozpočtu na&nbsp;podporu pacifistických hnutí. Pokud by&nbsp;ministerstva pro životní prostředí fungovala jinak než ostatní byrokratické úřady, nestala by&nbsp;se&nbsp;nikdy pro tyto úřady důvěryhodným partnerem. Pokud budou fungovat stejně, brzy se&nbsp;zapomene, kvůli čemu byla vlastně původně zřízena. Chyba není v&nbsp;ministerstvu, nýbrž v&nbsp;povaze centralizovaných mocenských útvarů.</span></p>
          <h2 id="neviditelná-ruka-konzumu" class="chunk" data-nb-ref-number="13" data-nb-words="3" data-nb-chars="24"><span class="idea" data-nb-ref-number="13" id="idea13" data-nb-words="3" data-nb-chars="24">Neviditelná ruka konzumu</span></h2>
          <p class="chunk" data-nb-ref-number="14" data-nb-words="106" data-nb-chars="750"><span class="idea" data-nb-ref-number="14" id="idea14" data-nb-words="106" data-nb-chars="750">Úkol načrtnout alespoň základní parametry udržitelného kompromisu mezi nadměrným centralismem a&nbsp;naprostou anarchií není právě jednoduchý. Přitom je&nbsp;zřejmé, že&nbsp;každé navržené řešení musí obsahovat nejen cíl, k&nbsp;němuž se&nbsp;směřuje, ale také způsob, jímž ho&nbsp;lze dosáhnout. Podaří-li se&nbsp;nám totiž třeba i&nbsp;přesvědčivě vylíčit stav společnosti, který by&nbsp;umožňoval minimalizovat neblahé působení člověka na&nbsp;přírodu, vcelku to&nbsp;ještě mnoho neznamená. Naše civilizace, která je&nbsp;sama na&nbsp;sebe pyšná natolik, že&nbsp;se&nbsp;nerozpakovala svým jménem zdecimovat civilizace alternativní, není právě nejlépe uzpůsobena k&nbsp;vlastnímu přežití. Zmínili jsme se&nbsp;již o&nbsp;četných mechanismech, které dokáží tuto snahu víceméně spolehlivě blokovat. Nezbývá než s&nbsp;těmito mechanismy počítat.</span></p>
          <p class="chunk" data-nb-ref-number="15" data-nb-words="98" data-nb-chars="650"><span class="idea" data-nb-ref-number="15" id="idea15" data-nb-words="98" data-nb-chars="650">Neviditelná ruka konzumu má&nbsp;tu&nbsp;zvláštní vlastnost, že&nbsp;dokáže ožebračit ty, kdo mají plná ústa prosperity. Dnešní světová politika a&nbsp;ekonomika jsou strženy nesmyslnou logikou budování umělé zeměkoule dálnic, letišť a&nbsp;mrakodrapů do&nbsp;křeče, která stále zjevněji odhaluje její naprostou zvrácenost. Je&nbsp;třeba pečlivě, neustále a&nbsp;krok za&nbsp;krokem monitorovat toto počínání. Je&nbsp;třeba den po&nbsp;dni ukazovat každému, kdo ještě neoslepl jako ovce v&nbsp;jižním Chile pasoucí se&nbsp;pod ozonovou dírou, jak „prosperita“ ve&nbsp;svém posledním záchvatu vybíjí celé živočišné druhy, mění v&nbsp;poušť tropické pralesy a&nbsp;zoufale z&nbsp;místa na&nbsp;místo převáží jedovaté zplodiny svého skomírání.</span></p>
          <p class="chunk" data-nb-ref-number="16" data-nb-words="148" data-nb-chars="1019"><span class="idea" data-nb-ref-number="16" id="idea16" data-nb-words="148" data-nb-chars="1019">Je&nbsp;třeba ukazovat tragikomickou nesmyslnost procesů, které bývají bez přemýšlení považovány za&nbsp;viditelné ukazatele pokroku. V&nbsp;oblasti ekonomiky, nejdůležitější oblasti moderního materialismu, je&nbsp;za&nbsp;měřítko rozvinutosti země považován podíl ekonomicky aktivních v&nbsp;jednotlivých sektorech hospodářství. Až&nbsp;do&nbsp;průmyslové revoluce pracovalo přibližně 90&nbsp;% populace evropských zemí v&nbsp;zemědělství. Pokrok vypadal nejprve tak, že&nbsp;zhruba dvě třetiny populace byly přemístěny z&nbsp;polí do&nbsp;továren, aby se&nbsp;o&nbsp;sto let později přesunuly z&nbsp;továren do&nbsp;kanceláří a&nbsp;za pulty obchodů, tedy do&nbsp;služeb. Dnes se&nbsp;tato masa, která opustila zemědělství pro průmysl a&nbsp;průmysl pro služby, postupně převaluje do&nbsp;sektoru přebytečných pracovních sil. Vyspělá ekonomika přestává stále více lidí potřebovat pro své další fungování. Tito lidé zírají z&nbsp;oken svých městských obydlí (v zemích třetího světa z&nbsp;děr svých slumů) na&nbsp;to, jak tři procenta jejich šťastných spoluobčanů ukládají do&nbsp;půdy jedy a&nbsp;převálcovávají mohutnými stroji stále méně úrodnou zem.</span></p>
          <p class="chunk" data-nb-ref-number="17" data-nb-words="118" data-nb-chars="776"><span class="idea" data-nb-ref-number="17" id="idea17" data-nb-words="118" data-nb-chars="776">Podobně truchlivé divadlo se&nbsp;odehrává v&nbsp;politice centralizovaných států. Až&nbsp;do&nbsp;18.&nbsp;století bylo 80&nbsp;% lidí z&nbsp;politiky naprosto vyloučeno. Devatenácté století zapojuje do&nbsp;mohutnějícího politického stroje stále další a&nbsp;další masy občanů, jejichž rukou je&nbsp;zapotřebí k&nbsp;aklamativnímu potlesku. Současná doba má&nbsp;však již k&nbsp;dispozici techniku, která umožňuje potlesk hrstky lidí zesilovat a&nbsp;pískot davů zeslabovat podle potřeby. Ti, kdo jsou přebyteční ve&nbsp;vyspělé ekonomice, stávají se&nbsp;přebytečnými také ve&nbsp;vyspělé politice. Obojí si&nbsp;vystačí samo. Jednou za&nbsp;čtyři roky je&nbsp;z&nbsp;lidu učiněn král karnevalu, poté se&nbsp;opět stává ulicí, kterou stačí jednou za&nbsp;čas pokropit. Přílišná účast na&nbsp;rozhodování by&nbsp;údajně snadno mohla vzbudit temné vášně a&nbsp;navíc: ulice politice stejně nemůže rozumět.</span></p>
          <p class="chunk" data-nb-ref-number="18" data-nb-words="98" data-nb-chars="643"><span class="idea" data-nb-ref-number="18" id="idea18" data-nb-words="98" data-nb-chars="643">V&nbsp;podmínkách centralizované politické moci nelze z&nbsp;přebytečného konzumenta učinit opět platného výrobce a&nbsp;v&nbsp;podmínkách centralizované moci politické nelze z&nbsp;manipulovatelného voliče učinit toho, kdo je&nbsp;schopen se&nbsp;znalostí věci rozhodovat o&nbsp;svých příštích osudech. Je&nbsp;třeba vrátit ekonomice i&nbsp;politice lidské rozměry, aby se&nbsp;zde opět mohli uplatnit lidé a&nbsp;ne pouze zástupci lidí. Nerespektuje lidská měřítka svět, ve&nbsp;kterém mohou občané jedné země (USA) utratit ročně za&nbsp;služby v&nbsp;salonech krásy 4,5 miliardy dolarů, zatímco obyvatelé nedaleké země (Haiti) pro ně&nbsp;za&nbsp;mzdu dvou a&nbsp;půl dolaru denně vyrábějí moderní techniku (de la&nbsp;Court 1992:105).</span></p>
          <p class="chunk" data-nb-ref-number="19" data-nb-words="151" data-nb-chars="1038"><span class="idea" data-nb-ref-number="19" id="idea19" data-nb-words="151" data-nb-chars="1038">Problém je&nbsp;tedy poměrně jednoznačný. Cílem je&nbsp;skromná společnost, která by&nbsp;dokázala žít nikoli namísto, nýbrž vedle přírody. Obrysy takové společnosti jsme schopni alespoň v&nbsp;nejhrubších rysech načrtnout. Nejsme však schopni, alespoň dokud trvá pro některé blahobyt a&nbsp;prosperita, ukázat cestu k&nbsp;ní. Ti, kdo profitují z&nbsp;nadměrné centralizace politické a&nbsp;ekonomické moci, nebudou souhlasit s&nbsp;decentralizací, která by&nbsp;je&nbsp;jejich privilegií pochopitelně zbavila. Členové klubu prosperity se&nbsp;budou nepochybně všemi prostředky zasazovat o&nbsp;to, aby celá planeta byla co&nbsp;nejdéle neuvěřitelně devastována. Trh, jehož prostřednictvím realizují svou moc, si&nbsp;však lze ochočit jen do&nbsp;jisté míry. Trh sám se&nbsp;postará o&nbsp;to, aby mizející suroviny a&nbsp;stále obtížněji získatelná energie zdražily výrobu natolik, že&nbsp;samotný trh ve&nbsp;své generalizované podobě nebude moci dále existovat a&nbsp;rozpadne se&nbsp;do&nbsp;kratších řetězců směny. Neviditelné chapadlo trhu bude zchromeno vlastní logikou svého fungování. Pokud lidé tento kritický bod svých dějin přežijí, mají naději.</span></p>
          <p class="chunk" data-nb-ref-number="20" data-nb-words="76" data-nb-chars="455"><span class="idea" data-nb-ref-number="20" id="idea20" data-nb-words="76" data-nb-chars="455">Je&nbsp;vysoce pravděpodobné, že&nbsp;čím více zásob surovin a&nbsp;energie dokáže ta&nbsp;která oblast uchránit před pokušením nabídnout je&nbsp;na&nbsp;světovém jarmarku, tím větší budou v&nbsp;budoucnu šance této oblasti na&nbsp;civilizované přežití. Zdá se, že&nbsp;některé země třetího světa tuto šanci již propásly a&nbsp;že dnes jsme na&nbsp;řadě my. Až&nbsp;trh zvedne cenu mizejících statků do&nbsp;takové výše, že&nbsp;budou k&nbsp;dispozici již jen pro nejbohatší, pochopí mnozí, proč vlastně Sever pořád tolik zbrojil.</span></p>
          <h2 id="decentralizace-podle-přírody" class="chunk" data-nb-ref-number="21" data-nb-words="3" data-nb-chars="28"><span class="idea" data-nb-ref-number="21" id="idea21" data-nb-words="3" data-nb-chars="28">Decentralizace podle přírody</span></h2>
          <p class="chunk" data-nb-ref-number="22" data-nb-words="86" data-nb-chars="560"><span class="idea" data-nb-ref-number="22" id="idea22" data-nb-words="86" data-nb-chars="560">Hrabivost, která svými dlouhými nehty skřípe o&nbsp;dno udržitelného rozvoje, je&nbsp;sice schopna bez větších problémů rozvrátit existující systém, nezná však k&nbsp;němu žádné alternativy. Naopak, je&nbsp;na&nbsp;ně&nbsp;přímo alergická. Proto je&nbsp;budou muset vymyslet jiní. Je&nbsp;třeba hledat alternativy pro dobu, kdy ti, kdo znají pouze jedinou cestu, s&nbsp;nelíčeným údivem zjistí, že&nbsp;už&nbsp;jsou na&nbsp;jejím konci. Přesnější představa o&nbsp;podobě decentralizované společnosti může být zanedlouho jedním z&nbsp;toho mála, co&nbsp;bude lidem zbývat poté, co&nbsp;vše ostatní ve&nbsp;jménu budoucího blahobytu prošustrovali.</span></p>
          <p class="chunk" data-nb-ref-number="23" data-nb-words="104" data-nb-chars="725"><span class="idea" data-nb-ref-number="23" id="idea23" data-nb-words="104" data-nb-chars="725">Z&nbsp;toho, co&nbsp;bylo až&nbsp;dosud konstatováno o&nbsp;centralizaci, je&nbsp;zřejmé, že&nbsp;schůdná alternativa bude muset mít nějakou podobu společnosti decentralizované. Stupeň této decentralizace zůstává sporný. Podat popis udržitelné společnosti je&nbsp;obtížné mimo jiné proto, že&nbsp;se&nbsp;nejedná o&nbsp;ideální konstrukt, jehož příchod by&nbsp;byl otázkou vzdálených generací. Musí se&nbsp;jednat o&nbsp;nástin zcela prozaického přežití, jehož nosnost si&nbsp;bude moci v&nbsp;praxi odzkoušet možná již tato generace. Alternativnost příští společnosti přitom bude podle všeho klesat přímo úměrně s&nbsp;tím, jak dlouho se&nbsp;bude zainteresovaným dařit její realizaci oddalovat. Čím později se&nbsp;decentralizace uskuteční, tím méně zdrojů bude zbývat pro krytí provozu decentralizovaných útvarů.</span></p>
          <p class="chunk" data-nb-ref-number="24" data-nb-words="52" data-nb-chars="377"><span class="idea" data-nb-ref-number="24" id="idea24" data-nb-words="52" data-nb-chars="377">Nelze předpokládat, že&nbsp;by&nbsp;decentralizace mohla být provedena shora. Její uskutečnění je&nbsp;totiž proti bezprostředním zájmům těch, kdo shora mohou provádět téměř cokoli, ovšem za&nbsp;předpokladu, že&nbsp;k&nbsp;decentralizaci nedojde. Není tedy vůbec pravděpodobné, že&nbsp;by&nbsp;iniciativa jakýchkoli držitelů moci vyšla dále než k&nbsp;vymýšlení hymen, znaků a&nbsp;praporů budoucích decentralizovaných útvarů.</span></p>
          <p class="chunk" data-nb-ref-number="25" data-nb-words="38" data-nb-chars="290"><span class="idea" data-nb-ref-number="25" id="idea25" data-nb-words="38" data-nb-chars="290">Bude tedy nutno sestoupit hluboko ze&nbsp;světa politiky do&nbsp;světa zdravého rozumu. Právě v&nbsp;této souvislosti ekologové formulovali nejobecnější zásady, které by&nbsp;decentralizovaná společnost měla respektovat. Například R. Douthwaite je&nbsp;sestavil do&nbsp;podoby elementárních principů ekonomiky bez růstu:</span></p>
          <ol>
            <li class="chunk" data-nb-ref-number="26" data-nb-words="93" data-nb-chars="662"><span class="idea" data-nb-ref-number="26" id="idea26" data-nb-words="93" data-nb-chars="662"><p>Budoucnosti je&nbsp;nutno přisuzovat stejnou váhu jako přítomnosti. Pokud by&nbsp;měl být tento princip důsledně dodržován, bylo by&nbsp;například možno nadále obhospodařovat půdu pouze takovými způsoby, které jí&nbsp;neuberou na&nbsp;úrodnosti. Spotřebu fosilních paliv by&nbsp;bylo nutno omezit na&nbsp;míru, která Zemi přestane ohrožovat skleníkovým efektem. V&nbsp;principu by&nbsp;bylo možno těžit fosilní paliva pouze pro potřeby výstavby nových zdrojů obnovitelné energie. Při respektování tohoto principu by&nbsp;se&nbsp;na&nbsp;předním místě žebříčku hodnot muselo ocitnout úsilí směřující k&nbsp;okamžitému zastavení vybíjení rostlinných a&nbsp;živočišných druhů, jež je&nbsp;spojeno s&nbsp;nevratnou redukcí genetického potenciálu.</p></span></li>
            <li class="chunk" data-nb-ref-number="27" data-nb-words="118" data-nb-chars="822"><span class="idea" data-nb-ref-number="27" id="idea27" data-nb-words="118" data-nb-chars="822"><p>Zájmy druhých oceňovat stejně jako své vlastní zájmy. Z&nbsp;této zásady plyne například princip, podle něhož jakýkoli znečišťovatel má&nbsp;povinnost odškodnit všechny, kteří jsou jeho činností poškozeni. Dodržování zásady by&nbsp;vedlo ke&nbsp;krachu producentů smrti typu koncernu DuPont. V&nbsp;principu by&nbsp;mohlo vést k&nbsp;radikálnímu omezení veškerého chemického průmyslu, neboť o&nbsp;skutečných důsledcích této výroby na&nbsp;zdraví budoucích generací mají i&nbsp;experti představy jen značně mlhavé. Zcela radikálně by&nbsp;se&nbsp;musel snížit počet chemických a&nbsp;genetických inovací, neboť současný stav znemožňuje jejich spolehlivé otestování. Lidé v&nbsp;zemích třetího světa by&nbsp;museli být za&nbsp;škody na&nbsp;svém zdraví způsobené vývozem toxického odpadu odškodňováni stejně jako občané zemí vyspělých. To&nbsp;samo by&nbsp;mohlo vést ke&nbsp;zhroucení řady nebezpečných průmyslových výrob.</p></span></li>
            <li class="chunk" data-nb-ref-number="28" data-nb-words="72" data-nb-chars="527"><span class="idea" data-nb-ref-number="28" id="idea28" data-nb-words="72" data-nb-chars="527"><p>Uznat, že&nbsp;některé věci prostě nejsou na&nbsp;prodej a&nbsp;nelze je&nbsp;zaplatit penězi. Toto přiznání by&nbsp;vedlo ke&nbsp;zhroucení všech iluzí o&nbsp;velkých perspektivách ekologického účetnictví. Tyto iluze vycházejí totiž z&nbsp;přesvědčení, že&nbsp;kompenzace jakéhokoli ublížení přírodě je&nbsp;jen otázkou ceny. Jestliže žádný druh zlikvidovaného zvířete či&nbsp;rostliny nelze penězi zaplatit, nemá ekologické účetnictví smysl. Namísto zásady, že&nbsp;znečišťovatel má&nbsp;platit, je&nbsp;nutno postavit zcela kategorický požadavek: znečišťovatel má&nbsp;především přestat znečišťovat.</p></span></li>
          </ol>
          <p class="chunk" data-nb-ref-number="29" data-nb-words="56" data-nb-chars="371"><span class="idea" data-nb-ref-number="29" id="idea29" data-nb-words="56" data-nb-chars="371">Společným jmenovatelem všech tří požadavků je&nbsp;skoncování s&nbsp;iluzí, podle níž lidstvo může být v&nbsp;budoucnu bohatší, než je&nbsp;dnes. Měli bychom svým potomkům něco k&nbsp;živobytí nechat, byť by&nbsp;to&nbsp;bylo na&nbsp;úkor naší vlastní prosperity. Eventuální závist můžeme snad tišit přesvědčením, že&nbsp;ani našim potomkům prosperita nehrozí. Nehrozí dokonce ani potomkům majitelů firmy McDonald’s.</span></p>
          <p class="chunk" data-nb-ref-number="30" data-nb-words="188" data-nb-chars="1282"><span class="idea" data-nb-ref-number="30" id="idea30" data-nb-words="188" data-nb-chars="1282">Co&nbsp;všechno vlastně plyne z&nbsp;nastíněných požadavků pro konkrétní podobu decentralizované společnosti? Důsledky jsou dalekosáhlé. Jakmile by&nbsp;byl transport, energeticky nejnáročnější sektor ekonomiky centralizovaného světa, donucen respektovat uvedené principy (a to&nbsp;se&nbsp;může stát v&nbsp;důsledku kombinace nedostatku zdrojů a&nbsp;růstu znečištění velice brzy), jeho objem radikálně poklesne. To&nbsp;by&nbsp;vedlo k&nbsp;většímu usazování lidí v&nbsp;lokalitách, ke&nbsp;značnému poklesu jejich prostorové migrace, ale též k&nbsp;radikálnímu poklesu všech forem obchodování s&nbsp;výjimkou místního obchodu. Velké společnosti, které uskutečňují své obchodní transakce v&nbsp;měřítkách celých kontinentů, by&nbsp;zbankrotovaly, neboť by&nbsp;přestalo být finančně výhodné dopravovat čerstvé holandské tulipány na&nbsp;tržnici do&nbsp;Tokia. Menší výrobci by&nbsp;byli donuceni vrátit se&nbsp;k&nbsp;místním zdrojům a&nbsp;na místní trhy. Podstatně by&nbsp;se&nbsp;tím snížila koncentrace ekonomické moci, která vznikla v&nbsp;minulém století, jež nemělo ještě ponětí o&nbsp;ekologických limitech. Byl by&nbsp;to&nbsp;krok zpět? Vzhledem k&nbsp;tomu, že&nbsp;větší část obchodování spočívá nikoli na&nbsp;manipulaci se&nbsp;zbožím, nýbrž na&nbsp;manipulaci s&nbsp;lidmi a&nbsp;jejich potřebami, mohlo by&nbsp;to&nbsp;otevřít prostor pro skromnější, ale autentičtější bytí. Ti, kdo ještě nemají návyk na&nbsp;mango a&nbsp;na kiwi, by&nbsp;přitom byli v&nbsp;citelné výhodě.</span></p>
          <p class="chunk" data-nb-ref-number="31" data-nb-words="90" data-nb-chars="660"><span class="idea" data-nb-ref-number="31" id="idea31" data-nb-words="90" data-nb-chars="660">Základní jednotkou, která vystupuje v&nbsp;představách ekologů o&nbsp;povaze decentralizovaného světa, je&nbsp;oblast natolik soběstačná, že&nbsp;objem vnějšího obchodu může být radikálně omezen, aniž by&nbsp;obyvatelstvo strádalo při naplňování svých základních životních potřeb. Takový přístup může zahrnovat poměrně dramatickou redukci toho, co&nbsp;všechno lze považovat za&nbsp;základní životní potřeby. Pro ty, kdo mezi ně&nbsp;automaticky řadí osobní automobil a&nbsp;barevné video, zavání vize decentralizovaného světa jistě primitivismem. Při bližším pohledu na&nbsp;myšlení a&nbsp;jednání mnohých majitelů osobních aut a&nbsp;diváků videa je&nbsp;ovšem nutno otázku skutečného primitivismu zkoumat zvlášť obezřetně.</span></p>
          <p class="chunk" data-nb-ref-number="32" data-nb-words="131" data-nb-chars="1017"><span class="idea" data-nb-ref-number="32" id="idea32" data-nb-words="131" data-nb-chars="1017">Cílem přívrženců decentralizace není návrat k&nbsp;absolutní soběstačnosti zcela izolovaných komunit. Ani radikální zelení nemíní takového stavu dosáhnout. V&nbsp;takový stav může paradoxně vyústit nejspíše pouze závěrečná epizoda kataklyzmatu, které se&nbsp;dříve nebo později dostaví, nebude-li opuštěna dnešní honba za&nbsp;blahobytem a&nbsp;prosperitou. I&nbsp;radikálům je&nbsp;zřejmé, že&nbsp;určité nezbytné statky a&nbsp;služby mohou být stěží opatřovány místně či&nbsp;regionálně. Na&nbsp;jak velkou část těchto služeb bude nutno rezignovat, to&nbsp;bude dáno stavem zdrojů, které zbudou po&nbsp;ukončení dnešní protipřírodní fáze umělé prosperity. Poté, co&nbsp;bude dosaženo dna blahobytu, bude zapotřebí navrhnout takové uspořádání decentralizovaných útvarů, aby udržování nejnutnějších nadregionálních forem sociální organizace nemohlo nadále sloužit k&nbsp;parazitnímu bujení orgánů centralizované moci. Decentralizace tedy neznamená návrat k&nbsp;jakémusi primitivismu, znamená spíše odmítnutí primitivismu centralizované moci, tohoto plodu válečnické mentality pozdního středověku.</span></p>
          <p class="chunk" data-nb-ref-number="33" data-nb-words="64" data-nb-chars="461"><span class="idea" data-nb-ref-number="33" id="idea33" data-nb-words="64" data-nb-chars="461">Ostatně ti, kdo intuitivně ztotožňují radikální decentralizaci společnosti s&nbsp;návratem k&nbsp;primitivismu a&nbsp;obávají se&nbsp;nástupu myšlenkového a&nbsp;kulturního temna, zapomínají, že&nbsp;parametry velmi blízké navrhovaným řešením byly v&nbsp;Evropě zcela běžné v&nbsp;době renesance a&nbsp;humanismu, zatímco totalitární společnosti se&nbsp;daří nejlépe ve&nbsp;vysoce centralizovaných státech s&nbsp;velkoměsty a&nbsp;dálnicemi, v&nbsp;nichž je&nbsp;průmyslově provozováno nejen zemědělství, ale též věda a&nbsp;masová kultura.</span></p>
          <h2 id="raději-život-než-blahobyt" class="chunk" data-nb-ref-number="34" data-nb-words="4" data-nb-chars="25"><span class="idea" data-nb-ref-number="34" id="idea34" data-nb-words="4" data-nb-chars="25">Raději život než blahobyt</span></h2>
          <p class="chunk" data-nb-ref-number="35" data-nb-words="27" data-nb-chars="231"><span class="idea" data-nb-ref-number="35" id="idea35" data-nb-words="27" data-nb-chars="231">Existuje několik navzájem nezávislých myšlenkových linií, které se&nbsp;snaží alespoň v&nbsp;hrubých obrysech vystopovat podobu možné decentralizované společnosti. Pro jednoduchost je&nbsp;nazveme linií sociologickou, urbanistickou a&nbsp;ekologickou.</span></p>
          <p class="chunk" data-nb-ref-number="36" data-nb-words="54" data-nb-chars="454"><span class="idea" data-nb-ref-number="36" id="idea36" data-nb-words="54" data-nb-chars="454">a) Sociologové se&nbsp;dotýkají problematiky decentralizace nejúžeji v&nbsp;souvislosti se&nbsp;studiem tzv. komunit. Existuje dnes již prakticky nepřehledná řada komunitních studií, v&nbsp;nichž jsou analyzovány podmínky a&nbsp;charakter života místních pospolitostí. Sociologové se&nbsp;inspirovali metodami etnografů zkoumajících sociálně uzavřené archaické pospolitosti a&nbsp;použili podobného přístupu při analýze lokálních pospolitostí existujících v&nbsp;podmínkách moderní společnosti.</span></p>
          <p class="chunk" data-nb-ref-number="37" data-nb-words="71" data-nb-chars="528"><span class="idea" data-nb-ref-number="37" id="idea37" data-nb-words="71" data-nb-chars="528">Lokální komunitou se&nbsp;přitom rozumí sociální útvar relativně nezávislý na&nbsp;širším sociálním prostředí, v&nbsp;jehož rámci může člověk prožít celý svůj život, aniž by&nbsp;strádal při naplňování svých potřeb. Mezi klasické komunitní studie patří Warnerova analýza fungování malého amerického města, Arensbergova a&nbsp;Kimballova studie malých rolnických pospolitostí v&nbsp;Irsku, Banfieldův výzkum života tradiční obce na&nbsp;jihu Itálie, studie nizozemské vesnice manželů Keurových, ale také dlouhá řada analýz každodenního života amerických předměstí.</span></p>
          <p class="chunk" data-nb-ref-number="38" data-nb-words="145" data-nb-chars="1068"><span class="idea" data-nb-ref-number="38" id="idea38" data-nb-words="145" data-nb-chars="1068">Z&nbsp;hlediska problematiky decentralizace má&nbsp;ovšem studium komunitního života řadu nedostatků. Souhrnnější studie se&nbsp;z&nbsp;velké části vyčerpávají snahou definovat mnohoznačný termín „komunita“, užívaný zcela běžně v&nbsp;nejrůznějších souvislostech (existuje téměř sto různých definic komunity), podávají typologie komunit a&nbsp;snaží se&nbsp;určit postavení tohoto pojmu ve&nbsp;vývoji sociologické teorie. Pro potřeby systematizace základních sociologických pojmů je&nbsp;toto úsilí nepochybně cenné a&nbsp;přispívá k&nbsp;vyostření sociologického pohledu. Z&nbsp;hlediska námi sledovaných souvislostí je&nbsp;však jejich přínos poněkud menší. Cenné však je, že&nbsp;komunitní studie upozorňují na&nbsp;řadu iluzí a&nbsp;falešných idealizací, které jsou již od&nbsp;minulého století s&nbsp;pojmem komunity pravidelně spojovány. Mezi jejich nedostatky lze naopak zahrnout výhradní soustředění pozornosti pouze na&nbsp;oblast mezilidských vztahů, což je&nbsp;spojeno s&nbsp;ignorováním vazby lidé&nbsp;– příroda. Nejen v&nbsp;souvislosti s&nbsp;komunitními studiemi úvahy sociologů často budí dojem, jako by&nbsp;se&nbsp;sociální život odehrával v&nbsp;naprostém přírodním vzduchoprázdnu.</span></p>
          <p class="chunk" data-nb-ref-number="39" data-nb-words="54" data-nb-chars="439"><span class="idea" data-nb-ref-number="39" id="idea39" data-nb-words="54" data-nb-chars="439">Ke&nbsp;kladům komunitních studií naopak patří, že&nbsp;často a&nbsp;zevrubně analyzují problematiku mocenských vztahů uvnitř lokálních komunit, čímž poopravují četné stereotypy salonní politologie. Komunitní studie rovněž přesvědčivě dokumentují, že&nbsp;pro vývoj zdravé lidské osobnosti má&nbsp;zcela primární význam bezprostřední sociální prostředí, zatímco realita velké centralizované společnosti má&nbsp;na&nbsp;formování lidské osobnosti vliv relativně zanedbatelný.</span></p>
          <p class="chunk" data-nb-ref-number="40" data-nb-words="91" data-nb-chars="681"><span class="idea" data-nb-ref-number="40" id="idea40" data-nb-words="91" data-nb-chars="681">Převážná většina komunitních studií studuje ovšem proces přímo opačný procesu, který zajímá nás. Studují vlivy pokračující industrializace, urbanizace a&nbsp;rozvoje komunikace na&nbsp;proměny dříve autonomního komunitního života. Analyzují postupné vstřebávání dříve soběstačných sociálních útvarů do&nbsp;soukolí centralizované společnosti. Tyto studie vznikaly v&nbsp;době, která si&nbsp;nástup ekologické krize ještě příliš nepřipouštěla. Proto se&nbsp;jejich autoři mohli domnívat, že&nbsp;zánik autonomie komunit je&nbsp;víceméně nutnou cenou za&nbsp;nástup éry hojnosti. Stěží v&nbsp;nich tedy budeme hledat odpověď na&nbsp;otázku o&nbsp;možnostech opětné rekonstrukce sociálních útvarů poté, co&nbsp;přechodná sezóna hojnosti opět pomine.</span></p>
          <p class="chunk" data-nb-ref-number="41" data-nb-words="150" data-nb-chars="1036"><span class="idea" data-nb-ref-number="41" id="idea41" data-nb-words="150" data-nb-chars="1036">b) Urbanistické studie sdílejí v&nbsp;zásadě paradigma studií komunitních. Vycházejí z&nbsp;předpokladu, že&nbsp;život měst je&nbsp;spolehlivě zajištěn jejich průmyslovým a&nbsp;venkovským zázemím, takže úkol spočívá v&nbsp;tom, učinit jej příjemnějším. Cenné však mohou být úvahy o&nbsp;tom, jak víc přiblížit městský život přírodě, jak učinit jednotlivé územní sektory města soběstačnějšími, jak autonomizovat život v&nbsp;rámci urbanistických okrsků. V&nbsp;úvahách o&nbsp;podobě zdravějšího města lze nalézt myšlenky o&nbsp;radikálním snižování automobilového provozu, o&nbsp;výrazné podpoře veřejné dopravy na&nbsp;úkor soukromé, o&nbsp;rozvoji zón pro cyklisty a&nbsp;pro pěší, dokonce i&nbsp;o&nbsp;využití tažných zvířat k&nbsp;transportu. K&nbsp;ekologickému pohledu má&nbsp;tato myšlenková linie již velmi blízko v&nbsp;těch případech, kdy se&nbsp;začíná uvažovat nejen o&nbsp;nutnosti snížit distanci mezi pracovištěm a&nbsp;bydlištěm, ale i&nbsp;o&nbsp;přesunutí těžiště aktivity městského obyvatelstva do&nbsp;sektorů náročných na&nbsp;práci, spíše než na&nbsp;kapitálové investice. Právě v&nbsp;domyšlení tohoto principu spočívá podstata radikální ekologické transformace.</span></p>
          <p class="chunk" data-nb-ref-number="42" data-nb-words="63" data-nb-chars="438"><span class="idea" data-nb-ref-number="42" id="idea42" data-nb-words="63" data-nb-chars="438">c) Ekologický přístup má&nbsp;například podobu bioregionalismu. Podle této představy by&nbsp;základní jednotky lidského soužití neměly mít více než pět až&nbsp;deset tisíc členů. To&nbsp;je&nbsp;velikost, která na&nbsp;jedné straně umožňuje (za předpokladu relativní soběstačnosti) přiblížit život lidí co&nbsp;nejvíce přírodě, na&nbsp;straně druhé (za předpokladu relativní autonomie) umožňuje maximálně přiblížit rozhodování o&nbsp;osudech lidí přímo těm, o&nbsp;nichž se&nbsp;má&nbsp;rozhodovat.</span></p>
          <p class="chunk" data-nb-ref-number="43" data-nb-words="61" data-nb-chars="438"><span class="idea" data-nb-ref-number="43" id="idea43" data-nb-words="61" data-nb-chars="438">Až&nbsp;skončí sezóna prosperity, budou tyto sociální jednotky nuceny snížit svoji závislost na&nbsp;centru, které již nebude mít co&nbsp;přerozdělovat. Kromě toho budou nuceny radikálně pozměnit celkovou proporci práce a&nbsp;kapitálu investovaných do&nbsp;svého území. Nedostatkovost zdrojů a&nbsp;kritičnost znečištění je&nbsp;přinutí omezovat sektory kapitálově intenzivní, jako je&nbsp;těžba či&nbsp;chemický průmysl, a&nbsp;podporovat sektory intenzivní práce (de la&nbsp;Court 1992:50).</span></p>
          <p class="chunk" data-nb-ref-number="44" data-nb-words="151" data-nb-chars="1087"><span class="idea" data-nb-ref-number="44" id="idea44" data-nb-words="151" data-nb-chars="1087">Prudké zdražení všech možností dopravy si&nbsp;současně vynutí zajišťovat výživu oblasti lokálně. V&nbsp;praxi by&nbsp;to&nbsp;znamenalo návrat velké části populace do&nbsp;sektoru zemědělství, což by&nbsp;vedlo k&nbsp;přeměně dnešního průmyslového zemědělství do&nbsp;podoby fyzicky náročného zahradničení. Vedlo by&nbsp;to&nbsp;nesporně k&nbsp;prudkému poklesu produktivity práce, ale též k&nbsp;likvidaci nezaměstnanosti. Především by&nbsp;to&nbsp;však ukončilo vražednou chemizaci zemědělství. Podstatně by&nbsp;byl zkrácen řetěz mezi výrobou a&nbsp;konzumem, což by&nbsp;vedlo k&nbsp;dalším úsporám fosilních paliv. Pouze přátelé monokultur a&nbsp;znečištění vod, stoupenci eroze a&nbsp;zasolení půdy mohou snad považovat návrhy alternativního zemědělství, vysoce náročného na&nbsp;lidskou práci, za&nbsp;výraz primitivismu. Ve&nbsp;jménu stejného primitivismu by&nbsp;mohlo být využito obrovské množství lidské práce na&nbsp;čištění řek a&nbsp;jezer, na&nbsp;zalesňování, na&nbsp;boj proti erozi. Radikální omezení postihnou provozy továren náročných na&nbsp;kapitálové investice a&nbsp;spotřebovávajících neúměrná kvanta fosilního paliva. Renesance naopak očekává řemesla a&nbsp;drobné provozy, které vystačí s&nbsp;recyklovaným materiálem.</span></p>
          <p class="chunk" data-nb-ref-number="45" data-nb-words="54" data-nb-chars="386"><span class="idea" data-nb-ref-number="45" id="idea45" data-nb-words="54" data-nb-chars="386">Odpůrce takto radikálních transformací musí pochopitelně děsit představa světa bez milionových velkoměst. To&nbsp;je&nbsp;ovšem čistě jen otázka vkusu. Existuje nemálo lidí, které naopak zcela oprávněně děsí představa života v&nbsp;milionovém velkoměstě. Ani dnes, kdy podle všeho prožíváme poslední sezónu blahobytu, není život ve&nbsp;velkoměstech zdaleka neproblematický. A&nbsp;co teprve, až&nbsp;bude po&nbsp;sezóně?</span></p>
          <p class="chunk" data-nb-ref-number="46" data-nb-words="79" data-nb-chars="500"><span class="idea" data-nb-ref-number="46" id="idea46" data-nb-words="79" data-nb-chars="500">Těmto odpůrcům je&nbsp;navíc třeba neustále připomínat, že&nbsp;skutečná míra zaostalosti a&nbsp;primitivismu, která při budoucím návratu k&nbsp;přírodě hrozí, bude záviset v&nbsp;prvé řadě na&nbsp;tom, jaké výchozí podmínky naleznou lidé na&nbsp;onom dně, k&nbsp;němuž je&nbsp;bez milosti sráží dnešní honba za&nbsp;blahobytem. Nelze zakrývat, že&nbsp;čím později bude odvrácen kurs na&nbsp;sebevraždu prosperitou, tím ubožejší budou výchozí podmínky pro příští život. Každé auto, které je&nbsp;dnes prodáno, snižuje šanci našich dětí pohybovat se&nbsp;jinak než pěšky.</span></p>
          <p class="chunk" data-nb-ref-number="47" data-nb-words="78" data-nb-chars="589"><span class="idea" data-nb-ref-number="47" id="idea47" data-nb-words="78" data-nb-chars="589">Konkrétní podobu decentralizované společnosti a&nbsp;především míru autonomie a&nbsp;soběstačnosti jejích sociálních jednotek lze dnes stěží odhadnout. V&nbsp;této oblasti se&nbsp;otevírá velký prostor pro hypotézy. Jsou však známy hrubé obrysy nejzávažnějších problémů, které bude třeba na&nbsp;této cestě řešit. Patří mezi ně&nbsp;potřeba sladit značnou míru autonomie decentralizovaných regionů s&nbsp;potřebami elementární kooperace, která by&nbsp;zároveň blokovala rozvoj extrémů ve&nbsp;vývoji jednotlivých lokalit. Podobně závažným problémem je&nbsp;riziko snah regionů dosáhnout pro ně&nbsp;výhodnějšího přerozdělení zbývajících zdrojů.</span></p>
          <p class="chunk" data-nb-ref-number="48" data-nb-words="128" data-nb-chars="784"><span class="idea" data-nb-ref-number="48" id="idea48" data-nb-words="128" data-nb-chars="784">Jednoznačné a&nbsp;definitivní vyřešení těchto problémů se&nbsp;nabízí pouze v&nbsp;případě, že&nbsp;dnešní křeč blahobytu se&nbsp;nepodaří včas zvládnout a&nbsp;utlumit. V&nbsp;tom případě by&nbsp;časem nezbyly žádné prostředky na&nbsp;koordinaci a&nbsp;nebylo by&nbsp;ani co&nbsp;přerozdělovat. Dokud však naše prosperita tohoto bodu nedosáhne, lze přemýšlet a&nbsp;lze jednat. Východiskem bude muset zřejmě být velice pečlivý rozbor toho, co&nbsp;všechno lze činit a&nbsp;o&nbsp;čem všem lze rozhodovat na&nbsp;co&nbsp;nejnižší úrovni, tedy co&nbsp;nejblíže přírodě a&nbsp;lidem. Zásada, která praví, že&nbsp;nic nemá být činěno či&nbsp;rozhodováno na&nbsp;vyšší úrovni, co&nbsp;může být učiněno nebo rozhodnuto na&nbsp;úrovni nižší, se&nbsp;musí proměnit z&nbsp;proklamace v&nbsp;konkrétní program. K&nbsp;tomu je&nbsp;zapotřebí ujasnit si&nbsp;nejprve kdo, o&nbsp;čem a&nbsp;s&nbsp;jakými vedlejšími důsledky vlastně v&nbsp;moderní společnosti rozhoduje.</span></p>
          <p class="chunk" data-nb-ref-number="49" data-nb-words="128" data-nb-chars="950"><span class="idea" data-nb-ref-number="49" id="idea49" data-nb-words="128" data-nb-chars="950">Rovněž bude třeba odhalovat iluzornost řady navrhovaných pseudořešení krize, v&nbsp;níž se&nbsp;moderní společnost vlastní vinou ocitla. Do&nbsp;této kategorie patří například volání po&nbsp;participativní demokracii, která je&nbsp;v&nbsp;podmínkách centralizovaných států absurdní. Participativní forma demokracie, tedy přímá účast občanů na&nbsp;rozhodování, nikoli tedy pouze volba těch, kdo budou rozhodovat za&nbsp;občany, má&nbsp;opravdový smysl pouze tehdy, mohou-li jejím prostřednictvím občané ovlivňovat řešení problémů skutečně zásadních a&nbsp;mají-li k&nbsp;takovému rozhodování dostatek informací a&nbsp;znalostí. V&nbsp;podmínkách centralizovaného státu je&nbsp;participativní demokracie prakticky nerealizovatelná, neboť záležitosti, o&nbsp;nichž se&nbsp;rozhoduje, jsou pro řadové občany (často bohužel i&nbsp;pro jejich poslance) příliš komplexní a&nbsp;příliš vzdálené. Situace se&nbsp;pak „řeší“ tím způsobem, že&nbsp;se&nbsp;občanům ponechá volnost samosprávy ve&nbsp;věcech, o&nbsp;jejichž základních parametrech se&nbsp;rozhodne bez účasti občanů.</span></p>
          <p class="chunk" data-nb-ref-number="50" data-nb-words="66" data-nb-chars="426"><span class="idea" data-nb-ref-number="50" id="idea50" data-nb-words="66" data-nb-chars="426">Bude také zapotřebí už&nbsp;brzy zrušit tabu, které bylo uvaleno vyznavači kultur prosperity na&nbsp;vše, co&nbsp;se&nbsp;týká alternativních forem vlastnictví a&nbsp;mezi nimi vlastnictví obecního, které má&nbsp;velkou tradici a&nbsp;možná i&nbsp;velkou budoucnost, podobně jako různé formy samosprávy (Rosanvallon 1976). I&nbsp;když dnes se&nbsp;může zdát, že&nbsp;podobné archaické instituce více problémů vyvolávají než řeší, až&nbsp;se&nbsp;ocitneme na&nbsp;dně blahobytu, mohou přijít vhod.</span></p>
          <p class="chunk" data-nb-ref-number="51" data-nb-words="88" data-nb-chars="588"><span class="idea" data-nb-ref-number="51" id="idea51" data-nb-words="88" data-nb-chars="588">Až&nbsp;dosud se&nbsp;na&nbsp;přípravě podmínek pro budoucí uspořádání civilizovaného života podílejí mnohem více a&nbsp;energičtěji stoupenci blahobytu než ekologové. Připravují jeho nástup tím, že&nbsp;neuvěřitelně systematicky likvidují poslední zdroje, bez nichž již nebude možno udržet nadále v&nbsp;provozu ani generalizovaný trh, ani pasivní demokracii založenou na&nbsp;nadměrném konzumu. Dostáváme se&nbsp;do&nbsp;fáze, kdy by&nbsp;iniciativu měli převzít ekologové. Je&nbsp;nejvyšší čas zachránit to, co&nbsp;ještě zbývá, má-li být skromnější život, který nás čeká, životem důstojným. Lze žít šťastně i&nbsp;s&nbsp;málem. Právě o&nbsp;ně se&nbsp;dnes bojuje.</span></p>
          <p class="chunk" data-nb-ref-number="52" data-nb-words="87" data-nb-chars="520"><span class="idea" data-nb-ref-number="52" id="idea52" data-nb-words="87" data-nb-chars="520">Cesta ke&nbsp;dnu blahobytu nastoupená před dvěma sty lety je&nbsp;téměř u&nbsp;konce. Je&nbsp;nejvyšší čas vysvětlit závodníkům, kteří se&nbsp;na&nbsp;ni&nbsp;vydali, že&nbsp;tato cesta nemá cíl. Je&nbsp;načase jim říci, kolik pohonných hmot již spotřebovali z&nbsp;nádrže, která není bezedná. Bude třeba sesednout a&nbsp;jít se&nbsp;podívat, jestli se&nbsp;trávník kolem trati může ještě zazelenat. Pro ješitné závodníky toužící po&nbsp;vavřínovém věnci to&nbsp;nebude nic příjemného. Ušetří jim to&nbsp;však ošklivý karambol za&nbsp;další zatáčkou. Ten čeká bohužel i&nbsp;na ty, kteří se&nbsp;zájmem přihlíželi.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./az_na_dno_blahobytu_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>